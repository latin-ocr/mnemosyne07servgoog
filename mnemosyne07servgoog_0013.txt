somomus. 5

Codex est in bibliotheca Barberina , ex quo Matranga nostrum
carmen descripsit; post eum Christius edidit in Anthologia ,
cuius rogatu Flaschius Codicem iterum contulit et adnotavit
haud ita multos Matrangae in describendo errores. Hinc constat
librum manuscriptum mendosissime exaratum esse neque Ma-
tranga vel Christius omnes maculas detergere potuerunt , imo
longe maximam partem ne animadvertisse quidem videntur.
Neque ego profiteor me carmini pristinum , si qui fuit , nitorem
redditurum esse , sed tamen in quibusdam haud difficulter paulo
verosimiliora reponere possis.

Argumentum insulsi poematis facile est et simplex. Anno 637
postquam Arabes Hierosolyma ceperunt , credibile est patriarcham
Sophronium aliquamdiu urbe cessisse et in exsilio aegre tulisse
sanctorum locorum desiderium. Utinam, inquit , contingat mihi
accedere ad aedem Resurrectionis. Tria sunt quae enumerat in
ea: ipsum S. Sepulcrum , et in Calvaria colle locum ubi crux
defixa fuit , qui locus diversus erat ab eo , ubi S. Helena mul-
tis saeculis post crucem invenit. Praeterea ibi asservantur et
monstrantur arundo , spongia et hasta. Adiacet monasterium ,
quo salutato patriarcha mente ac cogitatione properat} in montem
Sion , ubi coenaculum est , in quo S. Coena celebrata fuit , post
resurrectionem discipuli Iesum adorarunt et quinquagesimo die
post repleti sunt omnes Spiritu Sancto. Hinc de colle descendet,
ut veniat ad curiam , in qua Iesum colaphis ceciderunt , dum
Petrus sedebat foris in atrio , detestans et iurans quia non no-
visset hominem , uti apud Evangelistam est. Perget et intra
Probaticam portam ‚ quae hodie a S. Stephano nomen habet , vi—
debit aedem S. Annae et piscinam , quae Bethesda cognomina-
tur. Denique in horto Gethsemane extra portam Iesus ascendit
in coelum et Sepulcrum Beatae Virginis conspicitur.

Quamvis verum sit patriarcham in urbis obsidione bene de
patria meritum fuisse , concedent tamen omnes , uti opinor,
Sophronium ridiculum poetam esse , qui sordes plebeii semonia,
quo Graeculi omnes utebantur, inepte admiscere soleat vetustis
vocabulorum formis, quas ex Homero arripuit. Modo utitur
aoristorum coniunctivis ἔλθω, ἴδω, πορευθῶ pro futuris, modo
ex istis extremae barbariei pudendis vitiis adsurgit oratio ad
epicam propemodum magniloquentiam , ut in extremo carmine:

