44 murus.

ditione tamen iniqua „wenn wir uns an die Ueberlieferung hal-
ten , die schwerlich richtig ist.”

Sed quae tandem est causa, cur umquam in his versibus de
librorum mss· fide dubitatum sit? A sensu nihil habent quod

’ offendat ; cum praecedentibus egregie cohaerent, apte vss. 1¹73
-175, quamquam alios numeros exhibentes , eos excipiunt.
Tum ipsa traditio quae ad h. 1. ex optimis libris BDE colligi-
tur, certa est et constans. Quae igitur ratio fnit tantum mutandi
amputandi interpolandi? Nimirum haec , quod metrum latebat.
Itaque a metri ignorantia , non ex certis corruptelae indiciis
profecti, suam quisque libidinem tamquam ducem secuti, non
solum prius medicam enta adhibuerunt quam de morbi genere
origine magnitudine constaret , sed etiam temere iis sunt abusi.
Nisi forte in canticis Plautinis infinita illa licentia relinquitur
viris doctis traditas lectiones trahendi vexandi omnimodis male
habendi, ut cum ceteris in partibus litterarum Latinarum opti-
mus quisque criticus ‚ tot seculorum experientia doctus , auda-
ciam coniectandi atque temeritatem iure oderit et sanguine
viperino cautius vitet, hic demum liberum spatium pateat, ubi
ingenii acumini per lusum indulgere et possis et debeas. Etenim
quid hercle est parum caute ac circumspecte veterum operibus
violentas manus inferre ¹), si hoc non est?

Ne multa; hi· quinque versus tam vexati sunt sinceri , genuini ,
Plautinissimi. Neque quidquam mutandum est -neque metrum
est ambiguum. Nam codicum lectione diligenter ser-
v ata statim optimi apparent versus Sotadei, elegantes, concinni,
arte Plautina dignissimi

noctesque dilesque assidulo satis sulperquest

quo facto aut Ι dicto adest olpus quietu’ Ι ne sis.
ipse dominu' Ι dives, operis Ι et laboris Ι expers
quodcumque homilni accidit lulbere posse Ι retur;
aequom esse pultat, non repuitat labori’ Ι quid sit.

Quam difficultatis metricae solutionem cum invenissem , ut
par est, inquisivi qui ante me meum dixissent. Nam in re tam
simplici et manifesta non primum me verum vidisse facile ut cre-
derem adducebar. Et profecto iam anno 1816 Godosredus Hermann

 

l) Vid. Mnem. xvn, p. 417, νο. 13 sq.

