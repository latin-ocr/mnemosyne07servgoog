 

64 camenus.

Tum sequitur vaticinium de Philadelpho in Gallis profligandis
Apollinis socio; adduntur laudes imperii Ptolemaeorum ‚ minore
versuum numero conscriptae quam quibus Theocritus rem 'tractat ‚
ceterum iis haud dissimiles. In eo vero maxima est inter Siculum
poetam et Battiaden concordia quod in Callimacheo quoque hymno,
postquam Latona iter a Co avertit et Delo appulsa „filium
prope Deliam deposivit olivam”‚ ipsa Asteria (sicut in Theocriti
carmine Cos) aureo de solo puerum tollit , eumque in gremio
repositum blandis verbis alloquitur. Est haec inter duos poetas
similitudo tanta ‚ ut , quantumvis tibi displiceat ratiocinandi
genus , quod in carminum temporibus constituendis semper
et imprimis ex imitationibus argumenta quaerit ‚ nunc tamen
vix possit quin , simulac utrumque carmen sedulo perlegeris et
data opera alterum cum altero composueris, huic quaestioni et
ipse quaeras responsum: „Utrum Theocritus an Callimachus prior
carmen suum scripsit ?'' Verum eiusmodi sunt eae imitationum
investigationes ut , siquidem in ipsa versuum compositione , in
verborum, epithetorum , figurarum minuta quadam simihtudine,
certa imitationis documenta deprendere studes, sola tibi argu-
menta proveniant ex sensu quodam pulchri et decori. Quo fit,
ut ‚ deficientibus quidem iis arg-umentis quae rerum historia
praebeat, ipse tibi fortasse persuadeas ‚ alteri vix quae vera
tibi videntur probes. Numquam fere enim ita aperta est imi-
tatio , ut semel commonefactus quivis statim diiudicet utrum
alteri exemplum praebuerit ‚ utrum imitationi debeatur.
Attamen in nostro carmine nunc ‚ nescio qua tacita consensione ,
iam inter plerosque ea valet opinio , quam, a multis viris doc-
tisque defensam , Wilamowitzii verbis laudabo ‚ qui scribit (An-
tigones v. Karystos p. 220. n. 41) „Der hymnus auf Delos
von Kallimachos ist beeinflusst durch den Ptolemaios des Theo-
kritos'’. Equidem ‚ cum inter Siculum poetam et Cyrenaicum
certamen erit ‚ lubens semper palmam Theocrito deferam3 at
nunc cum iterum iterumque carmen utrumque perlegi plura
semper in Theocriteo encomio imitationis vestig-ia me observasse
non negabo. Quin ipsa insulae mentio in Callimachi hymno
rerum ordini quam maxime convenit, προσωποποιΐα illa in oar-
mine Deliaco ‚ cum de Asteria Apollinis κουροτρόφῳ sermo est,
quae ipsa dea fuerat ‚ nihil habet quod offendat , praesertim

