76 1111 mun onmmmnm.

aut promovenda commoda partium politicarum, partim vero ita
ut eo abuti prohiberentur ei qui ipsi, perducti consiliis privatis
aut partium , temere impedituri essent actiones publicas populi
aut plebis quae civitati necessariae essent. Itaque cum leges
multa inferrent in hanc obnuntiationem , quae non a religione
sed ab utilitate reipublicae deposcebantur, id ipsum iam anti-
quitus factum est in hac parte, quod in obnuntiatione universa
ab initio valuisse supra negavi (Μ11011100. XVIII pag. 438), ut
obnuntiatio fieret ius aliquod vetandi, quod minime cohaereret
cum vera religione e qua profectum esset, et contineretur tan-
tum vocabulis ad religionem pertinentibus. Si qua superfuit
religio in hac parte obnuntiationis , eadem haec erat religio
quae cogere deberet Romanos observare omnes leges publicas
auspicato factas. Eadem ratio autem quae leges ipsas sinebat
et cogebat minus religiose tractare hoc ius ‚ etiam effecerat ut
ipsum ius obnuntiandi in hac parte fere ab initio factum esset
instrumentum partium politicarum; fieri vix potest ut ei qui
hoc ius haberent umquam id adhibuerint moti sola voluntate
sincera cognoscendae mentis deorum (quae voluntas sola est
pignus veritatis auspiciorum), quia satis constabat ex lege· in-
auspicato facta, si praeterea bona esset , vel ex magistratu
contra auspicia creato ‚ non impendere reipublicae periculum
cladis atrocis, ut ex proelio inauspicato inito aut ex duce contra
auspicia ad bellum profecto; cum vero in omnibus qui hoc ius
habebant vehemens esse posset voluntas impediendi ex aliis con-
siliis suscepta , fieri non poterat quin utique praevaleret haec
voluntas, quam tollere veritatem auspiciorum novimus. Hanc
ob causam, quod proprium habuit ratio obnuntiandi comitiis ,
non repetendum est ex impietate aliqua Romanis innata et pro-
pria —- nam in reliqua obnuntiatione eidem per multa saecula
pios et diligentes se praebuerunt — sed attribuendum est sin-
gulari rationi harum actionum popularium , quae ipsa animos
cogere t aberrare ab religione ad curam utilitatis publicae aut
privatae aut partium.

Res autem , quibus ratio obnuntiandi comitiis differret ab
universa obnuntiatione, quinque iere fuerunt3 harum prima cer-
nitur in vi et interpretatione auspiciorum; secunda
in magistratibus quibus in hac parte concessa erat spectio

