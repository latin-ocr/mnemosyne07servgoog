84 1111. mm: cummuni.

quod impedit comitia non est fulmen ‚ sed nuntiabio fulminis
quaesiti, cui obsequendum est etiamsi nihil aliud ei subest
praeter voluntatem impediendi in eo qui obnuntiat; hinc inprimis
apparet ‚ „spectionem cum nuntiatione’' et „nuntiationem exspec-
tione'’ esse unam eandemque rem quae divelli nequeat. -—
Romanos autem ad eam vim fulmini tribuendam adductos esse
patet rationibus non ex religione petitis -— tales enim inveniri
· nullae possunt -- sed ex utilitate publica derivatis. Et facile
intellegitur, qualem fructum ex ea re susceperit respublica.
Nam cum ius cum populo aut cum plebe agendi libere usurpari
posset ab eis magistratibus quibus id ius esset, magnus metus
erat ne his actionibus occuparentur dies qui destinati essent
actionibus necessariis aliorum magistratuum , quas differri haud
e republica esse videretur, veluti, ut hoc exemplo primum utar,
censui habendo. Qua de re si nihil constitutum fuisset, fieri
potuisset ut eodem die , quo censum habendum esse censuisset
senatus , comitia habiturus esset consul. Tum si uterque auspi-
cia secunda impetrasset , et censor de caelo quidem, consul ex
avibus, futurum fuisset ut cum uterque suam actionem auspi—
cato agg-redi vellet, censor cedere deberet consuli, quod is po—
pulum ab eo avocaret. Sed ius Romanum antiquum hanc sen-
tentiam sequi solebat, comitiatus quibus rogationes ferrentur
minus necessarios esse quam reliquas actiones ordinarias ma-
gistratuum, et illos his cedere oportere ¹). Hoc ut fieret ‚ effec-
tum est illa leg-e ; haec censori copiam dedit, eodem auspicio
nuntiando quod ipse suae actionis causa impetriverat, vitiandi
simul auspicii consulis ς sed cum semel haec copia data esset ,
res recte se habebat , neque expectaturus erat consul obnuntia—
tionem censoris, sed ultro ipse , si cum populo agere volebat ,
evitaturus erat diem censui destinatum quem sibi vitiosum fore
sciebat. Quodsi etiam alio exemplo opus est, cogitari potest,
quo die alter consul dilectum habere deberet, collegam eius
cives ab eo avocare voluisse ad comitiatumJ sic quoque consul
collegam reprimere potuit eodem auspicio ‚ quo deos suam ac-
tionem confirmasse diceret. Itaque lex facta est hoc consilio, ut

 

1) Hanc sententiam Livius iam attribuit Numae regi 11133 fastos nefutooque fn·
cienti ‚quia aliquando nibil cum populo 3ςί utile futurum erat” (1. 19. 7.).

