m: maa osnuwrrmm. 95

centuriata habebat C. Iulius Caesar IIvir perduellionis , quibus
iudicaret populus de C. Rabirio; haec comitia Q. Metellus Celer
qui tamquam augur aderat, idem praetor, voce edita alio die
conatus est disturbare; qui cum rationem suam non haberi
videret, in Arcem properavit et vexillum russeum sua manu
abstulit , quo facto comitia iussu Μ. Ciceronis consulis sublata
sunt (cfr. Cio. pro Rab. 3. 12).

4⁰ De obnuntiatione quam Appium Claudium augurem , eun-
dem praetorem , a. 57 interponere in animo habuisse tradat
Cicero (Sest. 36. 78), cum lex Fabricia ferretur de Cicerone
revocando , postea videbimus initio cap. IV.

5⁰ [Huc pertinere videtur quod narrat Dio 39. 19. 3, Clodium
a. 56 prohibuisse quominus lex curiata de imperio (non consu-
lum , sed ceterorum magistratuum ut Dio indicare videtur) fer-
retur; si quidem recte supra coniecimus, App. Claudium augu-
mm fratri gratificantem obnuntiando moram attulisse , Mnem.
XVIII p. 230 n. 3. Eo anno C. Claudius frater Clodii praetor
fuit3 hic fortasse ferebat legem curiatam. Lex certe non mul—
tum ultra a. d. XI kal. Febr. dilata est, quo die Clodius ae—
dilis eurulis creatus est, nam Clodius statim Miloni diem dixit,
quod sine lege curiata facere non poterat.]

6⁰ Plut. Cat. min. 42. A. 55, Pompeio et Crasso cos„ co-
mitia centuriata, quae habebantur praetoribus creandis , diremta
sunt a Pompeio cum iam renuntiata esset centuria praerogativa,
quod tonitru auditum esset 3 et ea ratione cautum est ne creare-
tur M. Porcius Cato candidatus , quem praetorem fecerat prae-
rogativa, cum consules faverent eius competitori Vatinio, Necesse
autem est ut statuamus ‚ Pompeium tamquam auqurem adfuisse,
et comitia habita esse a Crasso; nam si Pompeius dimisisset
comitia quibus ipse praeesset, rationem non reddidisset civibus
se id faeere propter auspicia ; apparet Pompeium praerogativa
renuntiata abio die dixissen ὦς ἦ τε πρώτη κληθεῖσα τῶν Φυλῶν
ἐκεῖνον ἀπέδειξεν, ἐξαίφνης ὃ Πομπήιος βροντῆς ἀκηκοέναι ψευσάμενος
αἴσχιστα διέλυσε την ἐκκλησίαν, εἰθισμένων ἀφοσιοῦσθαι τὰ τοιαῦτα.
καὶ μηδὲν ἐπικυροῦν διοσημίας γενομένης. Gfr. Plut. Pomp. 52.

7⁰ Cic. Phil. 2. 33. 82 sq. A. 44 Caesare et Antonio consuli-
bus. Comitia consularia quae a Caesare habebantur dirimere
conatus est Antonius qui tamquam augur aderat, voce edita

