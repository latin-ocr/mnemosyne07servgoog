nn man onnuwrnmm. 97

sacerdotio suo abuti vellet, fulmen , quod inter comitia fieret,
neglegere quasi factum non esset; tum comitia , si eisdem con-
siliis favebat magistratus , ad finem perduci poterant. Hoc factum
csse traditur a. 49 cum Caesar et Servilius consules crearentur,
ipso Caesare dictatore comitia habente; obnuntiatio cogens ,
quam lex Clodia permiserat magistratibus ‚ in eum diem edicto
dictatoris sublata erat; comitia ad finem perducta sunt cum
fulmen quod superveniret ab auguribus neglegeretur ; Luc. Phars.
5. 395: „nec caelum servare licet (magistratibus), tonat augure
surdo”. — Etiam a. 44, cum tribuni pl. legem de provinciis
ferrent, neque cogentes essent obnuntiationes propter legem
Clodiam ‚ fulmen ab augure (Antonio) neglectum esse affirmat
Cic. Phil. 5. 3. 8.

Alios locos nunc omitto , quibus comitia signis caelestibus
aut diris disturbata quidem esse traduntur, sed obnuntiationis
auguralis nulla mentio diserta facta est 1). — Causa autem ‚ cur
tam paucis locis memoretur haec potestas impediendi , et tam
raro in magno discrimine rerum eam adhibuerint augures ad
tuenda consilia publica ipsis probata in contentionibus partium,
haec est quod, ut iam antea monui (Mnem. XVIII p. 450), eo
telo libere uti non potuerunt augures , quia oportebat eos sequi
veritatem auspiciorum neque occulta manere poterat fraus si
quid ab eis fictum esset ; hanc infamiam igitur omnes augures
evitaverunt praeter paucos illos quos dixi. Quam nullius fere
utilitatis hoc ius augurum fuerit ad res pro arbitrio gerendas ,
eo tempore certe quo palam religione abuti etiam puderet sa-
cerdotes , imprimis ostendit exemplum Q. Fabii Maximi consu-
lis a. 233, qui , cum tamquam consul non posset prohibere
Flaminium legem agrariam ferre ‚ ne conatus quidem sit tam-
quam augur disturbare concilium ‚ adhibita falsa obnuntiatione.
-- Animadverto etiam, id quod antea (Mnem. XVIII p. 454
adn. 2) dixerim ‚ augures pro mo arbitrio in auspicio esso potuisse
cum comitia haberentur, prorsus confirmari ‚ ac primum quidem
loco sub '7⁰ allat03 Antonius , qui iam multo ante prae se tu·
lisse traditur, se adhibiturum esse potestatem sacerdotii sui ad

 

1) ωσι eie. p. ³372 niv. 40. 59; 40.42.1o; Plut. c. or. 14; App. 1. ’τες
mutu, τι.. nint. 1. ιε.
’1

