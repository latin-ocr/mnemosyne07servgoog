110 nn man onnunmxm.

erat, in magnum periculum adducere non poterat civitatem ,
quia effectum nullum edebat nisi prohibentem. -—- Deinde vide-
amus quid valere debuerint edicta apud eos qui comitia eo die
habituri fuerant. Hos oportebat , si comitia nondum indixerant,
de consilio desistentes quiescere, aut, si iam aliquid promulga-
verant, edictum comitiale de foro auferri iubere, quia dies ab
alio praeoccupatus sive ut vulgo dicebant „obnuntiatione subla-
· tuo (vitiatus, exemptus)’' erat (Mnem. XVIII pag. 418 n. 3).
Sed tamen negari non poterat, specie ex ipsis auspiciis etiam
aliquam spem his superesse comitia habendi cum bona venia
deorum , si in consilio perseverare mallent; cogitari poterat fore
ut is qui illo die auspicaturus esset , si nihil vere conspiceret ,
non auderet fingere auspicium ‚ utque hac ratione dei superiorem
facerent eum qui comitia habere constituerat. Hanc ob causam
leges non potuerunt dare vim cogentem edictis. Sed apertum
est, facto exiguam aut nullam esse spem huiusmodi eventus;
antiquissimis temporibus fortasse (ut ante dixi Mnem. XVIII
p. 254 n. 2) nonnumquam hoc accidit, ut is qui de caelo
auspicaretur, si ei non contigisset ut verum fulmen observaret,
confiteretur auspicia sibi non favere , et ultro suam actionem
differret, sed eo rarius paullatim id fiebat, quo magis consue·
tudo increbrescens fingendi fulminis impetriti per pullarium
aut fulminis oblativi sine ope cuiusquam , omnem scrupulum
ex animis auferebat. Omnibus manifestum erat, si is qui eomi-
tia habere volebat perseverabat adversus edictum, eum non in
illo eventu auspiciorum spem ponere , sed in longe alia re a
ratione auspiciorum aliena. Itaque decebat magistratus non mi-
nus prompte obsequi edict0, quam obsequendum esset obnun-
tiationi in templo editae; neque umquam aliter fecisse videntur
magistratus Romani ante a. 59 (cfr. pag. 106 n. 1). Sed cum
iure non prohiberentur quominus erectam tenerent promulgatio—
nem suam , postea in contentionibus civilibus accidit ut princi-
pes part-ium hoc iure arrepto neglegerent edicta obnuntiantium.
Qui primus , ut videtur, hoc fecit, aperte declarare ausus est
se non spem suam ponere in eventu incerto auspiciorum , neque
in inconstantia eius qui obnuntiaret qua futurum esset ut is
cum semel vocata essent comitia tendere non auderet adversus
voluntatem populi congregati , sed in re multo turpiore , cum

