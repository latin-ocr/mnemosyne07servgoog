11οΜ1111108. 137

Ex illo tempore verendum non est ne reviviscant errores
Spitzneriani. Potuit adhuc poteritque disputari de optima Home-
rum edendi ratione , cum digamma litteram signo typographico

in textu indicandam esse hi contendant illi negent , alii parcius .

alii largiore manu allitam velint; loci quibus violatur digamma
sintne emendandi 01111188 , quod putabat Bentleius amore sui in-
venti pellectus , an quidam , an nulli, hac de re in diversa
etiamnunc discedunt philolog-orum sententiae; sed neque quis-
quam, nisi forte delirus homo , hodie 111 animum inducere sibi
potest nullum huius consonae vestigium in carminibus Homericis
superesse, neque possunt adhuc existere qui litterae aeolicae ‚
tanquam multiformi alicui Proteo ‚ attribuant quicquid insoliti
habet vetustissimae graecitatis dictio vel ars metrica. Ex subi-
taneis commentis et imperitorum tentaminibus excrevit nova
scientia, quae coli augeri corrigi posthac poterit, non poterit
convelli. Tandem surculus excrevit in arborem.

Bekkeri consilium claris verbis laudavit Coum· ‚ secutus pri-
mus est Cmus'r in recensione Iliadis 1884. Flex (odyss. 1883,
Iliad. 1886) digamma in iis tantum Iliadis et Odysseae parti-
bus scripsit, quas a poetis Aeolicis compositas esse censet,
Ionicae dialecto illam consonam abiudicans; qua de re quae sit
nostra opinio ‚ infra exponemus. Alii editores ‚ e quibus nomi-
natim indicati sunto LA Roofln et N mox ‚ variis argumentis
deterreri se passi sunt quominus in textum inveherent signum
insolitum, licet vim dig-ammi probe perspectam haberent et in
epicis quoque carminibus agnoscerent. „Nimirum” — ut Christ
non sine causa expostulat et queritur ¹) -—- „qua sunt homines
„perversa timiditate et obstinatione , prolixissimos libros de di-
„gammo orthographicisque rebus perlegere non recusant, sed
„si quis , ut fructus aliquis subtilium quaestionum ad nitorem
„carminum restituendum vel impedimenta scribendi removenda
„redundet ‚ tradita verba mutare ausus est , omnem antiquitatis
„reverentiam exui clamitant.''

 

Sed ad ipsam rem iam veniamus. In lingua ‚ qua utebantur

 

1) cnm Procyon. [aad. p. 1⁵0(

