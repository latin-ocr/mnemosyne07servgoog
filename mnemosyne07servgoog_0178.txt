170 ARISTOTELES.

pervenerint, longe plurimis autem locis dubitari nequeat quid
voluerit scriptor. Attamen multum abest ut integra iam legan-
tur ea quae de Atheniensium civitate scripto mandavit Aristo-
teles, Mitto nunc quaestionem gravissimam atque difficillimam
neque intra paucos dies profligandam , quo iure ipsi Aristoteli
tributum sit hoc opus. Equidem quantum hactenus efficere potui,
non credo ea, quae in novo libro leguntur, viro sagaci, qui
historiae rerumque publicarum peritissimus esset et artem scri—
bendi haud mediocriter calleret, deberi omnia ; sed irrepsisse
quaedam, quae homines ignaros et plumbeos prodant, intel-
legere mihi videor. Hac tamen de re posthac disputandi erit
occasio , nec dubium videtur quin multi - illi praesertim qui
interiorem aliquam cum Aristotelis scriptis familiaritatem con-
traxerunt — sententias suas sint prolaturi. Nunc ante omnia
danda est opera ut quam emendatissima praestetur lectio; multa
autem aliis agenda reliquit primus editor, qui melius fortasse
cum suae famae tum lectorum commodo consuluisset, si post
aerumnosum et ingratissimum laborem litteras vepallidas le-
gendi et transscribendi id unum egisset ut typis accurate red-
deret quae in ipso papyro extant, et in annotatione critica
paucis verbis indicaret quae litterae minus certae essent, quot
litterae hic illic intercidissent, alia, quae necessaria sunt ad
artem criticam factitandam. N unc in praefatione et in annota-
tionibus ea quae ad historiam et antiquitates pertinent fuse
tractavit, multas quoque lacunas explere conatus est -— hoc
tamen officio non ita feliciter functus , — sed si quis lector
vetusti libri imaginem aliquam mente sibi informare cupit,
frustra eius editionem adibit, sed expectandum ei est donec
prodeat maior quae paratur editio, in qua lucis ope ipsum
volumen antiquum fideliter depingetur.

Hanc demum ubi nancti fuerimus , lacunae multae e coniec-
tura probabiliter poterunt expleri ; nunc — nescimus enim
unumne vocabulum interciderit an tria an decem -- a talibus
locis abstinuisse manus praestat. Interim tamen corrigi poterunt
nonnulla, in quibus paucae tantum litterae male scriptae aut
si fors tulerit ab editore male lectae sint. Equidem observa-
tiones aliquot, in quas incidi dum librum summa cura semel
et iterum perlegi, hic indicabO. Quibus proferendis nolim videri

