226 sirannus.

atque Ο et G, ita ut in hac scriptura , qua catullianum quoque
archetypum exaratum fuisse credo , vix ullum discrimen esset
inter rncrr et Luem.

Hac igitur lectione stabilita apparet Sestium oratione scripta
et edita vocasse Catullum. Sed quo nomine? Ut amicum? At
omnem familiaritatem inter eos excludit nimirum carminis tenor.
Igitur vocavit eum ut hominem in litteris notum et clarum ,
unde sequitur cenam institutam esse non amicitiae ergo ‚ sed
praecipue ut scripta patroni celebrarentur cum ab aliis ‚ tum
etiam a poeta. Sic se rem habuisse eo maxime comprobat-ur
quod Catullus cum accepta vocatione temptaretur dulcissima
exspectatione sumptuosae cenae ‚ nihil ocius habuit ‚ quam ut
legeret orationem. Sed unde acquisitam? De hoc nihil constat,
tametsi suspicor, G. neque emisse ‚ neque a Sestio traditam
accepisse , sed mutuo sumpsisse a Licinio Calvo , de quo mox

, videbimus.

Quidquid est, eatenus in laqueos se dederat poeta a vano
oratore positoS‚ et hoc erat quod appeHavit peccatum in vs. 17.
At vero lectio maligni libelli eum mox deterruit superavitque
ventris appetitum. Cum autem adnuisset se venturum ‚ aliqua
excusatio erat paranda , qua iniucundum officium detrectaret.

Num autem hoc ipso temporis puncto „Fortunae fflius’' feli·
cissimo casu gravedine beatus est , an praetexuit morbum? De
casu nihil credo. Verum tam debilis et inconstans fuisse videtur
adolescentis valetudo ——- cui paulo ultra annum trigesimum
occubuit — (cf. c. 38), ut nusquam non satis probabili specie
eam praetendere liceret, quin ex hoc ipso lo‘co efficiendum vi-
detur, ea tabe paulatim confectum esse, eheu! splendidissimi
ingenii iuvenem , quae mala et ominosa tussi identidem proditur.
Igitur usus est praetextu, qui in promptu erat, abiit Tiburtem.
Cum tamen mox , ut fit, per hominum rumores argueretur
excusationis simulatae neque peius quam vulgo se habuisse
convinceretur, veram absentiae causam aperuit, alteramque illam
fictam esse festive eo innuit, quod eam fictae quoque et subab-
surdae causae attribuit, nempe orationis veneno et pestilentiae.

Redux in urbem (vs. 6 fui) totam rem eleganter et iocose
choliambis inclusit , deditque poemati formam gratiarum actionis
ad villam, quod non esset ulta peccatum, h. e. quod eum grave-

