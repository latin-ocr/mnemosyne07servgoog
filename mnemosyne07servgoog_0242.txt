234 nn mnu onnuumnm.

batur. Tribuni plebis num ipsi quoque edicto vetare consuerint,
parum constat3 sed tamen dubium non est quin eorum edictum
comitiale vicerit omnia edicta quibus diem vitiare coepissent .
alii magistratus , et qui in templo eis obnuntiare conaretur ob-
noxium se fecerit eorum potestati coercendi et poenis variis.
Quod posui, tribunos plebis ante a. 154 legem ferentes et
iudicia exercentes (nam de creationibus magistratuum postea
agam cap. V) non potuisse impediri a magistratibus patriciis
de caelo servantibus , id confirmatur multis rebus memoriae
traditis. Multa et varia olim impedimenta fuisse accepimus
quae tribunis plebis obicere solerent consules , senatus , patricii
iuniores, si de aliqua rogatione sine Auct. Senatus facta plebem
in suffragium vocari non paterentur ; sed nulla mentio fit im-
pedimenti a patriciis ex auspiciis quaesitis petiti ; de caelo ser-
vatum numquam est a patriciis cum tribuni aliquid invito
senatu ad plebem ferrent, ne tum quidem cum Flaminius trib.
pl. ferret legem „de agro Piceno et Gallico viritim dividendo”,
a. 233 Q. ‚Fabio et Μ’. Pomponio consulibus ¹), quam legem
ut impedirent nihil non moliti sunt- optimates ²). Huic rei con-
venit quod cum ante a. 287 patricii saepe negarent se teneri
illis plebiscitis quae sine Auct. Senatus facta essent ‚ cumque
saepe etiam legibus centuriatis opus esset (Valeria Horatia a. 449,
Publilia a. 339, Hortensia a. 287) quibus patricii iuberentur
servare id ius quod plebs tributim constituisset, tamen num-
quam a patriciis affirmatum esse videtur, ea plebiscita facta
esse contra auspicia (quemadmodum postea Cato fecit ‚ cum leges
Iulias non servaret quod eas factas esse diceret cum de caelo
servatum esset, supr. pag. 101); hoc quoque probat, eis diebus
quibus non amplius prohibere potuissent patricii ne in suffragium
venirent rogationes plebeiae , de caelo ab eis non esse servatum
neque vitiatae esse rogationes , quod certe facturi fuissent ei li-
cuisset. Itaque qu od Cicero dicit „post urbem conditam nullum
tribunum cum plebe egisse cum constaret servatum esse de

 

l) Cic. Senect. 4. 11. Iae1 videtur lata esse cum magistratum iam iniissent tri-
buni anui 232, necdum abiissent consules anni 2383 Cicero a primo consulatu Q-
Fabii aberravit ad eiusdem secundum consulatum, a. 228. — 2) oie. 1. 1. et inv·
a.17.52; Val. Max. 5.4. ὃς Dionys. 2. 26 p. 293.

 

