256 DE man osnun'rmm.

pertinere ad ineuntem annum 58 et tempora proxime superiora
Prior pars eius sententiae ‚etiam pertinet ad descriptionem illam
universae obnuntiationis de caelo , quam praemisit. Qui novit
proprietatem sermonis quo Dio utitur eiusque breviloquentiam,
non mirabitur ab eo in unam sententiam coniuncta esse gene-
ralia (de obnuntiatione) et specialia (de lege Clodia). Sane auc-
tor qui obnuntiationem brevissime explicare et quasi definire
vult, duobus modis id facere potest; aut eam vim obnuntiatio-
nis solam indicabit, quae certo quodam tempore de quo agit
in iure publico valuit, neglecta et omissa eius vi universa ; hoc
fecit Asconius, cum scriberet, pag. 9: „obnuntiati0‚ qua per—
niciosis leqibus resistebatur'' ; aut, neglectis variis rationibus
quibus eam semper adhibuerit ius publicum, indicabit quid per
se valuerit; quod fecit Dio. Qui hoc facit, non debet eam re-
ferre ad unum genus comitiorum, nam per se (quatenus licuit
de caelo servare) obnuntiatio aeque valuit in legum lationibus
et iudiciis populi , aeque in magistratuum creationibus, etiamsi
ab his eam removit lex a. 154 lata, ab illis lex a. 58 lata
demum. Hic locus igitur minime nos cogit statuere, secundum
sententiam Dionis anno 58 idem ius valuisse in utroque genere
comitiorum. Cum autem res ipsa dubia non sit, et tot tantisque
argumentis (quae infra proferam) probetur creationes magistra-
tuum nonnisi ante a. 154 et post a. 58 impediri potuisse ob-
nuntiationibus magistratuum, praestat opinor locum Dionis ita
interpretari ut feci. quam, statuere Dionem in errorem induc-
tum a vero aberravisse ; tertium certe non datur. Verum Dio
ipse, ut primum opus est, ubi de lege Clodia ipsa scribere
coepit, recte distinguit genera comitiorum, et satis indicat
legem Clodiam vetuisse obnuntiari cum leges ferrentur solum,
ἐν αἶς ἡμέραις ψηφίσασθαί τι τὸν δῆμον ἀναγκαῖον ἦν.

Itaque iam ad ipsam quaestionem aggressus, primum statuo
tribunis plebis numquam licuisse de caelo servare cum crearen-
tur tribuni et aediles plebis 1). Argumento firmissimo utor,

 

ἠ *sumi nonnumquam tribuni et aediles plebis magistratu abacti sunt tamquam
;.··’.-“.ω :anfi (Mnemos. XVIII p. 421 adn. 1, et supr. pag. 89 adn. 2), id non rese·
mnium flat ad auspicia quaesita et obnuntiationem neglectam, sed ad auspicia fortuito
ium.- ··-.rniiia conspecta, quae, cnm neglecta essent ab eo qui comitiis praeerat, pro
impr-l i awirnto habenda fuisse et creationem vitiosam reddidisse postea decreverint augures.

 

