258 ns mna onummmm

iure maioris imperii prohiberi posset) ab initio ad annum 154
quo fere lata est lex Aelia Fufia 3 deinde eam prohibitam fuisse
quamdiu vigeret lex Aelia Fufia, i. e. ad annum 58 ; denique
eam rursus liberam (cogentem) factam esse cum lex Clodia
sustulisset Aeliam Fufiam. Hoc igitur probare conabor.
Primum paucis verbis rationem reddam ‚ quomodo factum
esse credam, cum obnuntiatio a creationibus patriciis removenda
esse videretur lege speciali, ut tamen ab eis remota non sit
intercessio , deinde ut tam diu (ad a. 154) libera relinqui potu-
erit obnuntiatio. — Intercessiones initio prorsus liberae fuerunt,
et ad creationes magistratuum impediendas pro arbitrio adhiberi
potuerunt ‚ ut confirmant exempla nonnulla memoriae tradita ¹).
Haec igitur causa fuisse videtur cur religio auspiciorum in hac
parte initio non adhiberetur ad persequenda certamina civilia et
studia partium ; cum intercessio praesto esset, nemo indigebat
obnuntiationis. Sed paullatim senatus constrinxit et definivit
potestatem intercedendi creationibus ‚ et id quidem duobus modis;
primum senatus impetravit. ut ei tantum intercederent creatio-
nibus , qui certam causam intercedendi afferre possent, petitam
ex ip'sa ratione comitiorum et ex modo quo comitia habere in-
stituisset magistratus qui praeesset ; deinde vero senatus effecit
ut ipsi liceret summum iudicium ferre de causis intercedendi,
utque non is solum qui comitiis praeerat se subiceret eius iudi-
cio ‚ si senatus probasset causam intercedentis ‚ sed etiam ut
hic remitteret intercessionem si senatus eam iustam non esse
censuisset. Hos fines in creationibus a senatu impositos esse
libertati intercedendi, apparet ex exemplis memoriae traditis ;
ab ineunte saeculo tertio fere intercessiones nullae in creationibus
factae sunt, quae non niterentur causa quadam ad rationem
comitiorum habendorum pertinente; inde factum est ut certae
causae intercedendi semper ab auctoribus nostris potuerint indi-
cari et a nobis possint cognosci ²); praeterea ab eo tempore
nullae intercessiones factae sunt in quibus postea, cum de eis
disceptavisset senatus , contra auctoritatem senatus perstiterint

 

ι) niv. 4. aaa (ι 414); s. 35. ιο (a. svs-371). — 2) ofr.1.iv.25.s.⁶<a.212>;
27.ss (a. 210); 327 (a. 199); Basa, de quo loco cfr. Mommsen Gustare-obt l-
p. 513 u. Β (a. 184). ’

