 

EPISTULA CRITICA AD BATAVOS
HOMERI EDITORES.

sculpam·

’ 6. A. NABER.

*-

Quanti faciam , Amicissimi Viri , operam Vestram in Homero
emendando positam , nec Vos latet et me palam iuvat proloqui.
Equidem ab ineunte aetate post certa intervalla semper Homeri
lectionem repetere soleo et nunc denuo ad Maeonium vatem
delatus ipse optime sentio quantum ex Vestris studiis profece-
rim et si quid novi mihi forte reperire contigit , id nunc ad
Vos potissimum mittere decrevi, nam tum demum me operae
pretium fecisse intelligam , si Vestrum assensum tulero. Ego
autem in plerisque Vestras rationes impense probo et in lau-
dandis ‘poetae verbis Vestram recensionem ut plurimum sequar,
sed nolite aegre ferre si in minutis quibusdam sed intricatis
quaestionibus a Vobis discessero. Veluti in pronunciando ut
aequum est Aeolicae literae sedulo ‘rationem habere soleo , nec-
dum tamen mihi persuadere potui , ut eandem‘literam etiam
lectorum oculis repraesentarem , nisi id fortasse propter elisionem
necessarium esset. Ferte quaeso meam superstitionem et cogitate
quam multa hac qua vivimus aetate senibus discenda sint et
dediscenda. Vobis autem contingat quam inchoastis telam an-
nuentibus Musis ad finem pertexere. Valete.

l. Ad A 19: .
ὑμῖν μὲν θεοὶ δοῖεν Ὀλύμπια δώματ’ ἔχοντες
διεπέρα-αι Πριάμοιο πόλιν, ἐὺ δ’ οἴκαδ’ ἱκέσθαι,
adnotastis Suringarem correxisse:-
ἐκπέρσασι πόλιν Πριάμοι’ ἐὺ οἴκαδ’ ἱκέσθαι,
19

