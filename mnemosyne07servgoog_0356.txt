348 onasum smmum.

ΙΙ.

Priusquam his theosophiae Alexandrinae fetibus pro virili parte
medicam adhibebo manum , paucis (largam enim materiem post

· accuratissimam Volkmanni dissertationem exhaurire nihil attinet)

exponam de horum carminum ratione metrica et prosodiaca ac
de universa Sibyllistarum elocutione , prout hodie contextus in
Rzachii editione partim librorum ope partim divinando consti-
tutus est. Quod faciens sub unum ponam conspectum , quae de
variis poetis sapientissimo consilio singillatim olim exposuit
Volkmann , qui de singulorum proprietatibus semper identidem
erit consulendus.

Versus igitur omnes sunt hexametri praeter unum I 146,
ubi griphus , quem de nomine sacro Immanuele Deus Noae
proponit, finitur pentametro

γνοὺς δὲ τίς εἶμι
οὐκ ἀμύητος ἔσῃ τῆς παρ’ ἐμοὶ σοφίης.

Hexametri, in quibus, ut in seriore poesi fieri solet , muta
cum liquida pro libito fere aut facit aut non facit positionem
et adiectivo καλός et ἴσος vocalem modo producunt modo cor-
ripiunt, plerumque apte decurrunt.

Eaedem quae a veteribus epicis observantur caesurae , et ra-
rissime reperies versum in duas partes aequales divisum , quales
versiculi extrema aetate haud ita rari sunt. Of. Studia mea
critica in Epiqrammata Graeca ap. Brill , Leidae 1890, p. 23.
Unum talem reperio I 57

αὕξεσθε πληθύνεσθ’, ἐργάζεσθ’ ἐπὶ γαίης
quam scripturam frustra temptatam a Volkmanno certam esse
in annotatione probavit Rzacl'i.

Nulla autem caesura , ut omnino apud seriores , aeque frequens
est (iuncta saepe cum semiquinariai atque bucolica quae dicitur.
In libri primi vss. 400 exstat 210 vicibus, in vss. 829 libri
tertii 448, ita ut in utroque plus quam dimidia hexametrorum
ars salvis exceptionibus quibusdam, de quibus post alios docte
egit van Leeuwen Mnem. XVIII, 265 sqq„ fere respuit, ultima ,
quarti dactyli syllaba duobus ultimis pedibus adhaeret, ut I 142

a} τρεῖς αἱ πρῶται δύο γράμματ’ ἔχουσιν ἑκάστη.

 

