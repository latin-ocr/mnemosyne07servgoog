nmnsfflcs. 385

sententia: Quanto tu ‚ qui me solum bibere eoque invidiae ob·
noxium esse voluisti , dignior es poena ·quam iste , qui bibat
populo sitiente.

58¹7: (Cato) ipse manu sua pila gerens praecedit anheli
militis ora pedes: monstrat· tolerare labores,

non iubet: et nulla vehitur cervice supinus
carpentoque sedens. somni parcissimus ipse est,
ultimus haustor aquae. cum tandem fonte reperto
indiga conatur laticis potare iuventus ,
stat dum lixa bibat.
Verba ultimus haustor aquae sic satis inepte posita sunt: totus
enim liber fere est de Libyae ariditate atque aquae sterilitate
et sitis intolerabilis qua milites laborant multis verbis est
descripta. Quomodo igitur inter Catonis virtutes etiam haec
nominetur quod ultimus haustor aquae fuit , cum aqua quae

hauriretur esset nulla? Nempe sic interpungendum est:
ultimus haustor aquae cum tandem' fonte reperto

indiga conatur latices potare iuventus:
stat dum liita bibat.

696: illa tamen sterilis tellus fecundaque nulli
arva bono virus stillantis tabe Medusae
concipiunt.

Hask. ad fecundaque: „1 can find no other certain instance of ,
fecundus with dative''. Est altera lectio codicum mss. duo nullo,
quam si editor in textum recepisset, melius fuisset ‚ nam fe-

candus non regit neque reget dativum rei.

Psylli et excantando et exsugendo cum veneno serpentum luctantur
936: et cuius morsus superaverit anguis
iam promptum Psyllis vel gustu nosse veneni.
Haskins ut et Hortensius versum priorem ita intelligunt ut
sit: cuius anguis morsus vicerit ac deiecerit virum. Nescio an
sic potius locus accipiendus: sit cuius anguis morsus Psyllus
vicerit ac irritos fecerit. Interpretationem a me damnatam pro-
cedere arbitror e versibus proximis male intellectis. Vs. 931-
935 enim non sermo est de viro a serpentibus veneno interfecto,

ssd a Psyllo servato cum iam in eo esset ut moreretur.

