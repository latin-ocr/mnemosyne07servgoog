m: mausumnomus nomme. 425

quod facere non posset, nisi ipse quoque reiceret priorem illam
interpretationem sententiae Labeonis a Gellio servatae. Utique
apparet , omnium consensu veram esse alteram interpretationem.
Labeo (sive eius verba ad litteram a Gellio relata habemus ,
sive ea in novam deterioremque formam redegit Gellius) in
hac⁸ sententia dicere voluit, calata comitia fuisse c u m al i a
(quorum et ipse fortasse nonnulla in proximis sententiis suis
· allaturus erat, et nos nominatim afferre possumus comitia in
quibus testamenta fiebant , et comitia in quibus fiebant detesta-
tiones sacrorum , quorum vero etiam multa alia fortasse fuerunt
quae forte fortuna a nullo scriptore nobis servato ad ea refe-

· runtur), tum vero (nam haec sola exempli gratia ab eo no-

 

minantur in hac priore sententia) comitia quibus pro pontificum
collegio inaugurarentur rex et flamines; itaque cum pergeret:
„eorum autem abia esse curiata , abia centuriaba'’, vocabulum eorum
non referri voluit ad comitia inaugurandi causa habita solum ,
sed omnino ad comitia calata. Atqui haec interpretatio , quam
accipere debemus nisi credere volumus Labeonem. turpissime
erravisse , postulat ut agnoscamus nihil eorum quae modo dixi
pro certo ex hac prima sententia Labeonis posse effici. Haud
multum in ea nos docet Labeo de comitiis calatis. Quodsi ar-
gumentis aliunde petitis eo deducemur, licebit nobis credere
salva auctoritate Labeonis 1⁰ alia quaedam comitia, quae non
pro collegio pontificum sed a magistratibus haberentur, tamen
fuisse calata ; 2⁰ ex comitiis quae pro collegio pontificum habe-
rentur alia fuisse calata, alia non fuisse; 3⁰ comitia calata
centuriata pertinuisse ad res ab inaugurationibus longe diversas,
quin etiam a pontificibus alienas, —- Repudiato igitur argu-
mento quod e verbis Labeonis sumitur, non plus tribuere pote-
rimus alteri argumento , calatus significare pontificalis , et ob
eam causam omnia comitia calata habenda esse pro pontificali-
bus (supr. pag. 424 adn. 1, cfr. pag. 421 adn. 11). Nam etiamsi
quis concederet , radicem verbi calare servatum esse in duobus
vocabulis (calator, et curia calabra) quae ad sacerdotes pertinerent
(quamquam vocabuli calator etiam est usus privatus satis fre-
quens apud antiquiores auctores , et de curia calabra fere nihil
nobis notum est), tamen tenendum ei esset, id casu quodam
factum esse , et praeterea etiam hunc radicem servatum esse in

