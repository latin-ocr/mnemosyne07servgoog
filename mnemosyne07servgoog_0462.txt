454 na msuauamnomns nomm.

vel iudicium pertineat, nullum esse potest sine rogatione , eoque
suffragio lex fiat necesse est. Lex autem quae in inauguratione
sacerdotis recens creati fiat nulla 6666 potest nisi qua confirmetur
sacerdotium , et eodem ducit similitudo leg-is curiatae de imperio
et potestate magistratuum. Apparet igitur, tempore liberae rei-
publicae inter rationem qua magistratus recens creati confirma·
bantur et qua confirmabantur sacerdotes nonnulli , hoc interfuisse,
quod ex illis remota erat opera augurum , quo fiebat ut solum
remaneret suffragium curiarum cui Patres Auctores fiebant , ute
que eae caerimoniae totae continerentur rog-atione legis curiatae,
in his vero retentae sunt tres partes omnes quae antea sub
regibus fuerant , suffragium curiarum, auspicia augurum , Pa-
trum Auctoritas , quo fiebat ut eae caerimoniae etiam nomine
non mutato dicerentur inaugurationes. Sed hoc commune fuit
utrique generi caerimoniarum , quod aliquando in utroque , sub-
lato vero suffragio populi, comitia, dicis causa vocata, peragi
coeperunt per administros paucos; tum eae leges omnes fieri
coeperunt comitiis calatis ‚ in contione populi ‚ quae quemadmo-
dum in magistratibus confirmandis , ut Cicero dicit ‚ „tantum
auspiciorum causa remanserunt'’ ¹), sic in sacerdotibus quoque
inaugurationis causa servata sunt.

Cum deinde quaeramus , quinam fuerint sacerdotes quibus
ferretur lex curiata , i. e. qui inaugurarentur comitiis calatis,
non solum statim excipiemus virg-ines vestales et salios , sed
etiam efficiemus ex verbis Labeonis quae servavit Gellius 15. 17. 1
„comitia quae pro colleqio pontcficum habentur a ut reqis aut fla-
minum imqurandorum causffl, legem curiatam eis solis latam
esse qui ibi nominantur, reg-i sacrorum et flaminibus , eo tem-
pore scilicet , cum ea verba scriberentur, nam de rebus quae
antea fuerunt nihil a Labeone affirmatur. Ad res vetustiores
cog-noscendas etiam aliorum auctorum testimonia evocare licet ,
si qua sunt quae eo pertineant. Dionysius autem , de tempore
Romuli regis agens, dicit hunc regem iussisse omnes sacerdotes
qui tum essent ἀποδείκνυσθαι μὲν ὑπὸ τῶν Φρατρῶν, ἐπικυροῦσθαι
δὲ ὑπὸ τῶν ἐξηγουμένων τὰ θεῖα διὰ μαντικῆς ; hi sacerdotes
autem , quos ante Numam institutos esse paulo antea affirmavit

 

1) Cic. leg. agr. 611.Βῖ et 2.19. 81.

