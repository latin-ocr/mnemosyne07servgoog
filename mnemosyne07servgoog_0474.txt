2 nom-rme.

inopem Laris et fundi, scribam unum e multis , eo acrius nunc
ab invidis derisum , quo meliore antea fortuna fuerat usus (Sat.
1. 6. 4¹7 sq.), audax paupertas , quae ad satiras iambusque eden-
dos comp ulit , renata fortuna , partim ipsius ingenio debita et
officio Vergilii Variique —- quibus animos terra non tulit Ho-
ratio devinctiores (S. 1. 5. 41) ·— partim Maecenatis patrocinio
et Caesaris amicitia principumque aetatis virorum3 otium deni-
que rurale dulcissimum sub principatu Augusti restituta pace
et tranquillitate orbi terrarum religione moribusque renovatis.

His externis haud leviora acceth momenta interna et ipsam
hominis indolem spectantia , quae ab altera parte propensa erat
in vitam meditabundam et inconcussam philosophi , dum sibi
res non se rebus subiungere studebat et aurea mediocritate con-
tentus sibi vivere volebat, ·— cum Iovis beneficiO, quem
satis est orare quod donat et aufert, vitam et opes,
tum propria sapientia, qua aequum animum sibi ipse
pararet (Ep. 1. 18 sub fin.) — ab altera parte a voluptate non
aliena , irasci celeris , ambitione nequaquam vacua , poeseos
fruendae denique et exercendae facultate non minus insignis
quam sapientiae studio.

Si quis igitur Horatii carmina recte aestimare et interpretari
velit, indagandum est quam vim haec omnia in poesin habue—
rint. Spectat autem haec ratio , quae nuper demum invaluit, id
imprimis , ut scriptorum opera examinentur secundum normam
et regulam non ex hodiernis opinionibus et praeiudiciis confic-
tam , sed ex ipsorum temporibus desumtam. Nam olim hanc
alteram sequebantur plerumque methodum , ut temporum discri-
minis minus curiosi singula opera per se spectarent, et damna-
rent ea laudarentve alii aliter, prouti cuiusque sensui , qui dici-
tur, poetico singula placerent aut displicerent3 qua ratione fieri
non potuit quin viri probe tamen docti et veterum lectione
egregie imbuti in iisdem rebus aestimandis saepe toto caelo
inter se discreparent.

Omnium acerrime hanc critices rationem impugnavit Ma d-
vigius, qui in Adversariis Criticis (Vol. 1 p. 83) disputans
de tragoediarum Graecarum emendatoribus haec inseruit: „Prae-
„iverat in hoc criticae genere in Latinis Hofman-Peerlkamp ,
„qui cum suas Horatio poesis leges scripsisset et multos in

 

 

