nonanus. 3

„sententiis et verbis intelligendis errores et prava ad Latinum
„sermonem pertinentia iudicia adiecisset, Horatium laniavit.
„Qui tamen ne solus in hac pravitate esset aut temeritate
„summus , nuper (ne Gruppium commemorem) Lehrsius in Ovi-
„dii Epistolis . . . in Iuvenale Ribbeckius effecerunt”.

Iusto tamen acrius ille invectus est in Peerlkampium ‚ cuius
crisis Horatiana paene venerabilem habet originem positam in
nimia poetae admiratione , quem cum perfecta tantum scribere
potuisse sibi persuasisset, imperfecta omnia expunxit quippe
tali auctore indigna. Nec tantum excusari quodammodo 810 potest
illius temeritas , sed habuit eiusdem et reliquorum criticorum
morosa severitas in excutiendis Horatii carminibus et arte poetica
hanc magnam utilitatem , ut multae in iis cicatrices denuda-
rentur, quae adhuc quasi velamentis nimis benignae facilisque
interpretationis occultatae manserant. Nam nihil non moverunt
in his scriptis. Dubitarunt de verbis de sententiis de strophis
de totis poematis , ita ut vix tertia pars ex illa strage incolu-
mis evaserit. Qui igitur post illos sobrio iudicio usi Horatii
carminibus suum honorem suamque formam restituere volebant,

iis hoc primum incumbebat officium , ut in unaquaque re 1110- ·

rum reprehensiones examinarent et partim correctionibus (quam-
quam has non nisi paucas admittit textus Horatianus), partim
accuratiore rerum et verborum interpretatione , partim saniore
iudicio de Romanae poesis atque Horatii indole , quantum fieri
poterat, redarguerent.

In hac autem criticae periodo nunc versamur. Non amplius
certatim scriptor dilaniatur, 11011 pro suo cuiusque arbitrio omnia
ea , in quibus primo aspectu haeremus , inepta insulsa inficeta
absurda declarantur, sed iteratis multorum curis nova luce col-
lustrantur ex latini sermonis legibus, ex poetae vita et condi-
cione temporum. Cumque hac via insistentibus multa iam succes-
serint, de reliquis difficultatibus expediendis non erit desperandum.

Multa semper manebunt nimirum in Horatii carminibus ,
quae nobis non adrideant. Quid enim? Constat neque illum
neque alium quemquam poetarum Latinorum praeter Lucretium
ex summa illa Musarum* esse prole , qua Graecia inclaruit,
cum omnes aliquatenus illorum imitatores sint habendi , neque
ingenii altitudine nec rerum quas canunt gravitate pares egregiis

