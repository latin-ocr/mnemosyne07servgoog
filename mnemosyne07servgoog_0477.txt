nomme. 5

reprehenditur Horatius (ibid. p. 24) quod roget lyram Alcaei,
ut sibi praesto sit in canendis modis Sapphicis. Sed invoca-
turne barbitus Alcaei an in genere barbitus , quo ille primus
alii mox multi sunt usi? Et quid si ipse Alcaeus Sapphicos
modos cecinit? Of. in fiagm. Bergk. Scolion 36 p. 4¹79 et
Hartung, die Griech. Lyriker VI p. 6 sq.

In Π 7 poeta invitat Pompeium suum post multorum annorum
absentiam ut longa fessum militia latus deponat sub
lauru sua, iubetque puerum explere ciboria Massico obli-
11 1 o s o , quod scilicet exstinguat in breve tempus aerumnarum
memoriam et defetigationem. Igitur epitheton 0 bli vio s u m
est aptissimum , nec de renovanda dulcissimi temporis ante acti
memoria ullus in hoc carmine sermo est ‚ ut putat Hartmannus
p. 26.

111 ΙΠ 8 centum cyathos dixit poeta pro multis, utalibi
centum greges, claves, artes, Graecus poeta in epi-
grammate κυάθους μυρίους. Non minus recte omnes afore clamores
et omnem iram ab instituendo convivio promittit Maecenati,
abhorrenti nimirum circulos clamosos et turbulentos , quorum
sine dubio experimentum fecerat apud communem aliquem fami-
liarem. (Ibid. p. 26 sq.).

Carmen IV '7 nequaquam „invitationem” continet „ad hilare
et iucundum cum amicis convivium” (ibid. p. 29), sed gravem
admonitionem Torquati, qui generis et facundiae suae
famae atque clientibus unice intentus (vs. 23 sq.) negotiorum
turbine se cottidie circumagi patiebatur , negligens Horatianum
illud sibi vivere , quo amicus eum revocat brevis aevi recor-
datione.

In Π 2. 24 habes ac erv ο s sine epitheto vel genitivo (ibid.
p. 29 sq.) ut in Sat. l. 1. 44 et Verg. G. 1. 158.

Extrema oda libri Π interpretum vires exercuit quantum
nulla alia , nec nisi longiore disputatione rite tractari potest.
Carmen „totum esse insulsum et inficetum” (ibid. p. 3¹7), multum
abest ut concedam. Strophae conclamatae de metamorphosi in
cygnum subesse videtur recordatio Euripidea , cuius fragmentum
citant interpretes. Sunt quidem hi versus eius modi , ut utilius
sit diligenter inquirere unde nati sint et quid significent , quam
per epitheta probrosa et inania iis defungi.

