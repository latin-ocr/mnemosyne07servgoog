scamus. 7

„eius (Drusi) impetu perculsi immo fulminea horrendi adversarii
„vi obstupefacti sunt et prae metu vix se commovere possuut”.
Sed, o di boni, quantum derisisset vir acutus et poetam, si
revera sesquipedalibus his verbis fuisset usus , et nos , si talia
probassemus!

Non magis auscultandum est Hartmanno p. 150. Oum enim
Horatius sic dixerit in Epodo 14 ad Maecenatem: Ure ris
ipse miser: quodsi non pulchrior ignis accendit
, obsessam Ilion, gaude sorte tua, „hocine satis inep-
„tum , inquit , amoris ignem cum igne urbem exurente com-
„parare , non propter vim et vehementiam sed propter pul-
„chritudinem”. Sed quis huic reprehensioni calculum dabit qui
meminerit Helenam esse quae (non exussit, sed) accendit
Dion et flammam media ipsa tenebat ingentem,
ut cecinit Vergilius VI 518. Cum huius igitur pulchritudine
comparatur non „ignis amoris” , sed ignis, i. 6. puella, Mae-
cenatis. ’

Ut autem in carminum censura multa sint quae improbem ‚
laudo tamen Epilogum p. 194—202. Cum enim illic Hartman-
nus videri possit poetam et poemata acerbius tractasse, in
epilogo paene παρὰ προσδοκίαν 11611 eos tantum refutat, qui Ho-
ratium poetae nomine indignum censeant et tamquam versifica—
torem contemnant, sed ipse nullas non laudes in eum cumulat,
maxime quidem propter Sermones et Epistolas (quae ad hunc
usque locum in censum non vocaverat), sed etiam propter odas
rusticas ‚ politicas et alias quasdam quae ad epistolare genus
proxime accedant. Celebrantur „sententiae aere perenniores ,
„quae dum sermonis elegantiae et venustati sua laus stabit
„discentur et recitabuntur”, tum „praeclara poetae in re metrica
„merita” et „versus puri elegantes auditu suavissimi iucundis-
„simique”, denique „dignissimus” „praedicatur quem poetam
„vocemus propter hanc virtutem, quod egregie observare poterat
„et libenter atque cum voluptate quadam observabat . . . ho-
„mines illorumque vitam studia errores”.

Cum autem hoc nomine Horatium poetae titulo dignum
habuerit, alibi minus benignum tulit de eo iudicium contendit-
que p. 15, si interrogamus Horatium „quid de sua arte ipse
censeat'', eum respondere „nihil magnificum , nihil quod admi-

