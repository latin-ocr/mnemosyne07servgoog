nonnus. 11

externa vocabulorum elegantia , sed multo magis de sig-nifica-
tionis vi et scito quodam acumine. Huic sermonis proprietati
post alios imprimis intentus fuit Kiesslingius , cuius accurata
et sag-aci vocabulorum explicatione permultorum carminum ar-
gumento et significationi aliquid novae lucis affulsit multaque
sublata sunt obstacula , in quibus antea haeserant interpretes.
Restat autem aliis etiam satis larga seges huius generis me-
tenda , odas scilicet diligenter inspicientibus , ut pauca Epodo-
rum exempla casu oblata magis quam studio quaesita docebunt.

In tertio Epodo narrat Horatius quantum mali contraxerit
ex allio quod convivis praebuerat Maecenas ‚ idque ut in poste-
rum caveat monet his verbis:

at siquid olim tale concupiveris,
iocose Maecenas, precor
manum puella savio ’opponat tuo.

Dicat aliquis si concupiveris metri causa inepte adhibi-
tum esse pro si convivis ministraveris v. 2. 9. Sed qui
noverit poetae acumen in verbis seligendis , perspiciet aptissimo
verbo tecte tangi Maecenatem , qui quo ipse cibo vesci concu-
piscit ne puncto quidem temporis convivis apponere dubitat ,
fflorum cupidinis incuriosus , dum sibi satisfaciat. Quam homi-
nis naturam ‚ aliunde satis notam, aperte reprehendit in III 29.

In Epodo XI

ubi haec severus te palam laudaveram

iussus abire domum ferebar incerto pede
nonne incogitanter aut inhumane scribit Horatius se iu s s u m
esse domum abire ab amico Pettio? Nihil minus; lepidum
verbum hoc in se habet , infelices amatores et incertos quid
agant ‚ cum mala vino lavantur ad amici foculum , nullum fi-
nem invenire lamentandi et lavandi ‚ nisi tandem abire iubean-
tur ab amicO. Of. iussi in Epod. 1. 7.

Eadem cautio mag-no cum fructu adhibita est in Epod. 4. 9. sq.
et 7. 13 sqq. (cf. Kiessl.). Et pertinet huc etiam quod supra
observavimus de verbo consiliis in Od. IV 4. 24, ubi non
minus scite, pro eo quod Peerlkampius volebat rep res sa e
vel reiectae, poeta scripsit revictae de barbaris antea vic-
toribus nunc sua vice victis.

Quantum doctrinae acuminis leporis ironiae non singula tantum

