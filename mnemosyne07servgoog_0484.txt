12 nomimis.

verba , sed etiam ipsae strophae totaque carmina contineant ,
maxime agnoscitur cum aliorum poematum comparatione , tum
eorum , quae de temporum ac personarum ipsiusque poetae
historia tradiderunt antiqui.

Sic in hac ipsa Oda IV 4, quam non falsa sint (Har-tm. p.
65 sqq.) quae tradit de cladis Metam-icae effectu Hannibah'sque
desperatione tum exorta , docent praeter alia Livius 27. 51 et
Polybius 11. 3.

Porro si cum Epodo 11 (Beatus ille e. q. s.) componimus
quae in hero suo vituperat Davus Sat. 11 7. 23 sqq„ perpetuam
voluntatis inconstantiam et mutationem cum in aliis tum in
hoc: Romae rus optas, absentem rusticus urbem
tollis ad astra levis, apparet inEpodo non tantum Alphium
tangi , feneratorem nescio quem , et quotquot huic similes sunt
ruris laudatores sed urbis constantissimi incolae , verum semet
ipsum simul ludere poetam , ut sexcenties. Scripsit igitur hos
iambos , cum post acceptam aliquamdiu villam Sabinam incer-
tus diu haereret inter urbis rurisque illecebras.

Itidem ex comparatione Epodi IX cum Od. I 37 non tantum
utriusque tempora accuratius cognoscuntur, sed evanescit quoque
difficultas quam interpretibus peperit imperfectum e rat 111 Odae
v. 4. Apparet post epodum illum, scriptum sub finem anni 31,
Horatium revera repostum Caecubum ad festas dapes
bibisse cum Maecenate in honorem victoriae Actiacae , qua omnia
iam pericula a civitate aversa esse credebantur. Sed correxit
hunc errorem oda 3¹7, scripta sub finem insequentis anni post
obitum Antonii et Cleopatrae captamque Alexandriam Kal. Sext„
quod, ut est in titulo, eo die imp. Caes. divi f. remp.
tristissimo periculo liberat. Igitur tum demum tem-
pus erat festis dapibuS, antehac nefas depromere Cae-
cubum. Et quantum lucis huic carmini ex poetarum et histo-
ricorum locis adfluat , vide apud Kiesslingium , qui titulum
quoque citavit.

Addo Od. II 1

Motum ex Metello consule civicum
bellique causas et vitia et modos
ludumque Fortunae, gravesque
principum amicitias . . . .

