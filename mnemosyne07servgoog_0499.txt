nonnus. 27

longam simultatem exercuit ‚ cuius rei documentum habemus ,

Od. I 5, in qua sub Pyrrhae nomine illa delitescit , ut vidimus.
Et quid magis credibile est in poeta philosopho , quam ira et
indignatione paulatim consopita rediisse non quidem amorem ,
sed benignam voluntatem reconciliandae gratiae studiosam? Por-
rigit igitur puellae manum obtestans ‚ ut quemcumque finem
ponat iambis et tollat effectum ‚ iracundiam. Id autem illam
non facturam fuisse nisi ea condicione , ut poeta iambos nondum
editos et paucis adhuc notos deleret , consentaneum est: hinc
nulli nobis supersunt praeter primum , epodum 15. Respicit
autem iu oda 16 illa tempora tanquam longissime remota: m e
quoque pectoris temptavit in dulci iuventa fervor,
quocirca scripta est multo post iuventutem ‚ ut puto circa a. 30
a. G. n. Non autem m atrem insectatus erat iambis , ut sunt
qui putaverint, sed filiam ipsam viventem cum matre, formosi-
tate non minus insigni , cuius gratam filiae memoriam comiter
et exquisite nunc revocat.
Superest unum carmen quod etiam ad Cina ram pertinere
opinor, 111 9, de quo infra agam.
Disposui carmina quae trahenda sunt partim ad primum Horatii
ignem non nominatum nisi fictis nominibus Inachia Neaera Pyrrha
(Ep. 12. 15. 11. Od. I 5. 13. 16) inter a. fere 40 et 34, partim ad
alterum amorem sincerum, quem proprio Cinarae nomine insignivit
post obitum in Od. IV 1 et in Epistolis ‚ sed ficto Leuconoes et
Lydiae in Ι 11. 13. ΙΠ 9 inter a. fere 34-31, Quamquam autem
hi numeri non . sunt certi, tamen a veritate multum discedere
vix possunt , et etiam si mutari debeant , eo tamen non reapse
concidit amorum series et dispositio carminum , quas proposui ‚
quaeque ex ipsis odarum rebus inter se comparatis sunt petitae.
Vidimus autem quomodo Horatius hoc annorum spatio , profec-
tus a spe credula animi semper mutui, tandem experientia· doc- ³
tus devenerit ad illam aequanimitatem ‚ quam spirant odae
posteriores et imprimis illa ad Tibullum I 33, quem consolatur
quod ei iunior laesa praeniteat fide. Etenim:
Sic visum Veneri, cui placet imparis
formas atque animos sub iuga aenea
saevo mittere cum iocO,

quod se quoque in Myrtale expertum esse subiungit.

