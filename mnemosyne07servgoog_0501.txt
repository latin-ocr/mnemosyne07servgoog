nonnus. 29

Ipsum me melior cum peteret Venus,
grata detinuit compede Myrtale
libertina, fretis acrior Hadriae
curvantis Calabros sinus.
Hanc Myrtalen cur credam esse Lyces cognominem causae
me adducunt hae. Primum convenit aetas ; nam propter Tibulli
tempora oda ad Albium ¹) vix potest esse scripta ante a. 25.
Loquitur autem de Myrtale ut de amica nunc quidem amissa ‚
sed cuius recens adhuc imago menti inhaereat , quod quadrat
in L yc e n amatam quinquennio ante. Tum utriusque puellae
mentio eiusmodi est , ut sub eius imperio non obiter sed diutius
fuisse poetam appareat, quem surpuerat sibi (VIl 3. 20)
detinueratque quamquam melior Venus eum peteret. Denique
indoles Myr-telae in iuventute, fretis acrior Hadriae, iam
talis erat, ut portenderet impudentem vetulam castig-atam in IV 13.
Eandem autem mulierem tertio etiam vocabulo inditam esse
puto in Epod. 14, qui cum non multo ante editum Epodorum
libellum , brevi post a. 31, scriptus esse merito credatur, P h r y-
nes illic nominatae amor incidit prorsus in aetatem Myrta-
lae ; nec defuit, opinor, poetae certa causa , nobis recondita,
cur ex omnibus amicis hanc unam utroque loco (I 33. 15, ep.
14.15) libertinam appeUaret‚ ex ea classe feminarum, de·
qua praedicavit in S. 1.2.47 tutior at quanto merx est
in classe secunda libertinarum. Non denique disconvenit
in Myr-tales indolem supra descriptam et satis protervam , quod
Phryne nec uno contenta perhibetur.
Sed iuvat hoc loco paucis disputare cum de hoc epodo ‚ tum
de toto epodorum libello. Incipit ita ep. 14:
Mollis inertia cur tantam diffuderit imis
oblivionem sensibus
candide Maecenas, occidis saepe rogand03
deus, deus nam me vetat
inceptos olim, promissum carmen, iambos
ad umbilicum adducere.

 

Β) Ut ouo· igne· nic amici qnoque celavit ficto nomine, pudenter scribens Glyce-
ram pro Nemeoi nota ex Tibulli elegiis.

