32 ¹ nonnus.

Quamquam sidere pulcrior

ille est, tu levior cortice et improbo

iracundior Hadria, ’

tecum vivere amem, tecum obeam libens.
In vs. 9 Thressa Chloe dulcis docta modos et citha-
r a e scien s sic repraesentaret psaltriam aliquam cultam a
poeta, qualem Tyndarida novimus et Lyden (I 17, III 28), et
Thurinus Calais unum ex amatoribus Phrynes quae non
uno erat contenta.

Attamen in aliam opinionem me ducit ipsum carminis argu-
mentum et externa species nitidissime culta. Narratur eventus
ille omnium amantium communis: bellum, pax rur-sum,
ut· est in Satira, idque ita tractatur ut nullo proprio colore
referri possit ad unum Horatium unamque Lycen vel Cinaram.
Utitur imaginibus comparationibus parallelis generalibus artifi-
ciose inventis et compositis ‚ nullius certae rei aut personae
ratione habita, veluti: Persarum vigui rege beatior -—
Romana vigui clarior Ilia; Thressa Chloe; Thurinus
Calais (nomen gentilicium utriusque arte fictum) ; no n me-
tuam mori, si etc. - bis patiar mori, si etc.; tecum
vivere amem, tecum obeam libens. Unum peculiare
videtur Horatii epitheton, qui se ipso teste erat irasci cele r,
nempe hoc: improbo iracundior Hadria. Sed haec mera est
formula usurpata de ipsa Myrtale, 133.15 fretis acrior
Hadriae. Hinc concludo Horatium animi causa communem
amantium casum elegantissimis et tersissimis versibus amoebaeis
inclusisse , cum nulla certi litigii sui aut reconciliationis recor-
datione , sed memorem eorum , quae ipse post alios semel iterum-
que in amore esset expertus.

Eo libentius autem credo hanc odam non narrare rem prae—
sentem sed pristinorum tantum casuum quasi imaginem referre,
quia oda 26 huius libri declarat Horatium hoc tempore magis
magisque se avertisse a nugis iocisque amoris factitandis et
etiam canendis.

Vixi puellis nuper idoneus

et militavi non sine gloria:
Nunc arma defunctumque bello
barbiton hic paries habebit,

