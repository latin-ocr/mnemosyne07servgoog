nonanus. 39

Post Cinaram circa a. 30 detinuit eum libertina, quam
cecinit nomine Myrtalae (I 33) et Phrynae (Ep. 14); hanc
anum factam laceravit nomine Lycae (IV 13).

Cum autem primae puellae periurii statim fuisset intolerans,
experientia mitigatus patientior fuit erga Cinaram et Myrtalen-
Lycen. Et ipse interea pro moribus illius aetatis aliis quoque
vacavit mulieribus, partim poetico nomine generatim indicatis ,
Lalages, Chloes sim„ partim psaltriis, primum Tynda-
ridi, postea Lydae, tandem Phyllidi, a provectiore tamen
aetate magis aucupans dulce earum colloquium et cantum et
convivale gaudium quam voluptatem.

Amores autem ita semper cecinit ut generali carminum co-
lore et fictis ac variatis nominibus praeriperet lectoribus ignotis
occasionem curiosius introspiciendi amores vel suos vel amicorum.

Quod ad singulorum carminum tempora attinet , id iam appa-
ruit , ordinem chronolog-icum non multum differre a carminum
dispositione in libris.

Eroticorum antiquissimum est Epodns 12 a. 40 vel 39.
Sequitur Ep. 15 a. 39, dein Ep. 11 a. 36. Omnium postremus
est 14 a. fere 30. Odarum antiquissima est Ι 5 circa a. 36.
Ι 11 scripta est in florentissimo Cinarae amore , nulla adhuc
suspicione turbato , circa a. 33. Ι 13 exorto aemulo a. 32 vel
31. Odae Ι 17, 19 et 30, 22, 23 (Tyndaris, Glycera, Lalage,
Chloe), quamquam certis annis destinari nequeunt ,- apte tamen
iis adscribuntur, quibus erat liber a Cinara necdum deditus
Myrtalae (= Phrynae = Lycao), igitur a. fere 31, aut quibus
hac spreta aut iam dimissa subsecivis amoribus se dabat a. 29
vel 28. I 33 cantatum est a. fere 25, satis diu post dimissam
Myrtalen.

Non magis certis temporibus adsignari possunt singula amae-
toria libri HI; nihilominus , ut pleraque huius libri carmina de
quibus aliquid adfirmare licet, incidere videntur in a. 29—24,
i. e. in illud tempus , cum iam parcius et frigidius poesin et
praxin eroticam exerceret.

In 1. IV carmina 11 et 13 composita videntur paulo ante
quinquagesimum poetae annum , quem diserte indicavit in IV 1.

Probe mihi conscius sum , omnia ea quae posui non niti di-
sertis testimoniis , sed indiciis et positionibus nonnumquam

