HOMERICA.

sempsl'r

J. VAN LEEUWEN J.r.
(Contiomaoztur ex Vol. XIX paq. 160.)

wago*—

XIV. Dn 16111116 msomro momento mmm 6111111116.

’ Inter vetustissimorum voluminum fragmenta , quae scrutator
indefessus et peritus Flinders Petrie ex sepulcris Aegyptiacis
secum in Britanniam detulit , haud scio an nullum sit dignius
quod summa cura examinetur, quam lacinia in qua rhapsodiae
Hiadis A pars olim scripta fuit , nunc nonnullorum tantum
versuum exitus vel initium potest discerni. Reperta est inter
aliorum manuscriptorum frag-menta , quae annum quo scripta
sunt in fronte ‚habent indicatum , unde discimus saeculo ante
Christum natum tertio , Ptolemaeis Sotere et Philadelpho re-
gnantibus , esse exarata. Hinc sequi videtur Iliadis hoc fragmen-
tum eiusdem fere esse temporis , et Aristarchi igitur, fortasse
Zenodoti, aetatem antecedere. Quod si verum est, omnium
documentorum , quibus hactenus in crisi Homerica uti licuit,
hoc est longe antiquissimum. N 6 tamen calidius iudicare vide-
amur, par est nos addere , litterarum ductus tales esse qui etiam
saeculis aliquot postea exarari potuerint.

Quicquid id est , perantiquum profecto est exemplar, et revera
criticis Alexandrinis esse antiquius , fit veri simillimum si per-
pendimus quantopere a textu hodie recepto discrepet. Nempe
intra quadraginta , quos complectitur, versuum spatium habet
quatuor versus aliunde ignotos , uno loco pro versu vulgatae
recensionis alium praebet, alibi pro duobus qui in codicibus
extant unus fuit , praeterea leviora quaedam discrimina obser-

