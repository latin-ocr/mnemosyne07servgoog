Puro. 157

Deinde nunc demum constat quam mature commaculari
coeptus sit Platonis textus certo quodam vitiorum genere , quod
saepe nobis :observare visi sumus ‚ posthac vero confidentius
notabimus. Incredibile enim dictu est quam multis locis Plato· .
nici sermonis color importunitate lectorum semidoctorum sit
obscuratus , quam multa sermonis ornamenta , venustissime a
Platone inventa illi pessumdederint. Longum est neque huius
argumenti quam late illa labes grassata sit accurate exponere:
omitto ergo locos , ubi τοῦ ἀπροσδοκήτου figura addita explica-
tione sublata sit , nihil dico de illis , ubi longioris demonstratio-
nis tenor insertis vocabulis , quae ex alia parte dialogi translata
sint, interrumpatur3 quos si afferre vellem spatii mihi concessi
terminos longe excederem. Sed duo exempla proponam eiusmodi
ut lector semel paucis verbis admonitus totam rem velut ante
oculos positam habeat.

Apollodorus Aristodemi de Agathonis convivio narrationem
sic referre ¹incipit (Conv. p. 174 A):

ἔφη γάρ οἱ Σωκράτη ἐντυχεῖν λελουμένον τε καὶ τὰς βλαύτας
ὑποδεδεμένον, καὶ ἐρέσθαι αὐτὸν ὅποι ἵοι οὕτω καλὸς γεγενημένος.

Agnoscimus lepidum amici iocum, qui τὸν ἀνυπόδητόν τε καὶ
ἄλουτον Σωκράτη lenissimo perstringat risu 3 simulatque eum
videt lotum et calceatum ‚ non , hercle ‚ eleganti quodam calcea-
mento , sed unicis quas ille haberet soleis ‚ rudibus ‚ ut opinor,
vilibusque , eum rogat: „quo tu tam pulchre ornatus’'. Omnia
hic egregia sunt, faceta , urbana, sed tota fere loci venustas in
uno inest articulo τάς , cuius haec vis est „nosti , Apollodoro ‚
soleas illas Socratis , de quibus pone ianuam stantibus toties
iocati sumus'’. Nunc vero in textu Platonis lepores illos vix et
ne vix quidem sentimus; additum enim est id quo plane offus-
centur: a ἐκεῖνος ὀλιγάκις ἐποίει. En quatuor vocabula in quibus
singulis stridula audiatur vox magistelli.

Crit. p. 43 A. Miratur Socrates quod tam mane a custode sit
intromissus Crito 3 respondet hic 3 ξυνήθης ἤδη μοί ἐστιν, ὦ Σώ-
κρατες, καί τι καὶ εὖεργέτητωι ὑπ’ ἐμοῦ. Quam multa in uno
vocabulo ξυνήθης insunt ‚ quantam habet acerbitatem cum leni
risu mixtam. 'I'ritissima res est amicum in vinculis certam mor·-
tem exspectantem visere; sed tam saepe iam eo functum esse
officio ut ipse ianitor, cuius torvum vultum adeo metuere soleres,

