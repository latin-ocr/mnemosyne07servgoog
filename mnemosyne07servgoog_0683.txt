Ao meromu soamcffl. 203

Idem tamen Bernhardius fatetur, mirum esse, quod Neophron
ille, qui 'dramata scripsisset numero centum et viginti, ex ho-
minum memoria prorsus evanuerit, neque quicquam ad nostrum
aevum transmiserit nisi tria fragmenta ipsius fabulae Medeae ,
quam Euripides ei suffuratus esse fertur. Quod vero Bernhardius
hinc apparere putat, quanta iis temporibus fuerit praeclarorum
dramatum ubertas ¹), pauci opinor ei credent; nam quo tempore
Euripidis Medea scenae est commissa, nondum ita magna ex-
titerat tragicorum poetarum caterva. Sub finem demum belli
Peloponnesiaci propullularunt sexcenta ista μειρακύλλια loquacia,
quorum in dies deinde crevit numerus: sed absurdum fere est
statuere poetam, qui circa annum a. O. 440 doceret, plus
centum fabulas scripsisse , quarum nullam fuisse vitalem. Ut
omnes periissent, ut nullum ex iis verbulum aetatem tulisset,
—— at nomen saltem unum et alterum ex centum illis et viginti
tragoediis innotuisset grammaticis , nec fieri poterat quin ad
nos aliqua inde notitia redundaret.

Operae igitur pretium est adire fontes , vel potius unicum
fontem Suidam. Narrat hic‚1parum constare nomen poetae fueritne
Neophron an Neophon Sicyonius; primum eum paedagogos et
servos in scena ostendisse quaestioni traditos3 tragoedias scrip—
sisse CXX ; Alexandri Magni fuisse comitem , a quo una cum
Callisthene philosopho esse necatum ⁹). Ultimum hoc in voce
Callisthene iterum apud Suidam traditur, nisi quod ibi non
Neophron tragico nomen est sed Nearchus.

Iam quivis videt tragicum ‚ quem aemulatus fuerit Euripides,
nou potuisse in Alexandri Magni castris versari. Itaque in ul-
timis certe Suidam turpiter errasse et diversissima confudisse
apparet. At servorum quoque βασάνοις illis, quos Neophron

 

1) ‚Dm aber ein Trngiker mit 120 Drnmen fast spurlos und unbeklagt ver-hellen
konnte, diese Thatsache lisst uns deu Ueberflnss abnen, den Athen in der Tragodie
besm”. — Addit Bernhardius id, quod verum est sane sed ipsius opinionem funditus
evortit: ‚Uebrigens erinnert Neophrons Diktion merklich ιιι die fiiissige Sprache der
attischen Konversttion”.

2) Suidn i. ιι Νεόφρων r, Νσοφῶν Σικυώνιος, τραγικός· οὗ φασιν εἶναι τὴν τοῦ
Εὐριπίδου Μήδειαν· ὃς πρῶτος σι’σῆγαγε παιδαγωγοὺς καὶ οἰκετῶν βάσανον. ἔδίδαξο
δί τραγῳδίας ρκ’. συνῆν δὲ τὰ μετὰ ταῦτα Ἀλεξάνδρῳ τῷ Μακέδονι, καὶ διότι φί-
λος ἦν Καλλισθένει τῷ φιλοσόφῳ, σὺν ἐκείνῳ καὶ αὐτὸν ἀνεῖλεν αἰκισμοῖς.

