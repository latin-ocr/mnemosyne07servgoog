An merorum scemam. 215

fide Plutarchi. „At erravit Plutarchus”, dixerit aliquis , „et er-
’ „roris fontem Lessing-ius ante centum et viginti annos indi-
„cavit Nempe Sophocles is , quem N icias in praetura habuit
„collegam , non poeta erat tragicus sed alius quidam civis
‚,Atheniensis‚ Sostratidae filius , ut Thucydides III 115 tradit”.

Speciosa argumentatio , neque sane Thucydidi , testi gravis-
simo, fides est deroganda. At alter testis adest, is quoque lo-
cuples ‚ ex cuius testimonio contrarium effici posse credo. Aristo·
phanem dico comicum. Prius tamen quam verba comici, quae
huc faciunt, perpendamus , ex Thucydide sunt colligenda quae
de Sophocle illo Sostratidae filio cognita habemus.

Hic igitur Sophocles vere anni 425 (01. 88, 3), belli anno
sexto ‚ una cum Eurymedonte praetor mittitur in Siciliam (Thuc.
III 115); prius autem cum classe Corcyram tendunt (IV 3),
ab itinere vero revocati (c. 8 et 13) intersunt τοῖς περὶ Πύλον
γενομένοις , et capta demum Sphacteria Corcyram appellunt
(c. 46), ubi optimates a plebecula trucidari sinunt (c. 47, 48) 1).
Deinde in Siciliam abeunt, unde pacto cum Siculis foedere anno
sequenti aut initio Olympiadis 89 Athenas reduces simul cum
Pythodoro in ius vocantur, quoniam Athenienses putabant prae-
tores a Siculis corruptos pacem fecisse, licuisse enim totam
insulam in suam potestatem redIgere. Eurymedonti -multa dici-
tur, Pythodorus et Sophocles in exilium pelluntur; immerito
autem damnatos fuisse quamquam Thucydides non diserte dicit
dum breviter rem refert, satis tamen aperte innuit (IV 65):
ἐλθόντας δὲ τοὺς στρατηγοὺς οἱ ἐν τῇ πόλει Ἀθηναῖοι τοὺς μὲν
Φυγῇ ἐζημίωσαν Πυθόδωρον καὶ Σοφοκλέα, ’τὸν δὲ τρίτον Εὐρυμέ-
δοντα χρήματα &magua-o, ὥς ἐξὸν αὐτοῖς τὰ ἐν Σικελίᾳ κατα-
στρέψασθαι δώροις πεισθέντες ἑποχωρήσειαν· οὕῶω παρούσῃ εὐτυχίᾳ
χρώμενοι ἠξίουν σφίσι μηδὲν ἐναντιοῦσθαι.

At praetores in exilio non diu permanserunt. Post mortem
enim Cleonis crevit rursus Niciae suorumque potestas ‚ qui cum
pacem appeterent , non potuerunt non favere viris damnatis a
populo ‚ qui insana dominandi spe erectus quaelibet foedera

 

1) Hoc facinus, turpe sane sed umen aliquatenus excusandum, nt ex aequalium
mente ᾱίιιᾶἱοοωιιι, legendum est Herodoti, quem Sophocles poeta habuit amicum,
de Corcyraeorum fldss indicium (Herod. vu 168).

