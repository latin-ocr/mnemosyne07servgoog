sornocnns. 227

vel περιτρίπτοιο. Legendum est ni fallor σχεῖν, id quod in
scholiis Aristophaneis et in Barnesii editione Euripidis editur,
deinde vero non ἀτρέπτοιο , quod illi cum codice nostro exhibent,
sed ἄτρίπτοιο.

At non solum in bonis his lectionibus ‚ in malis quoque
concinit codex cum editione Aldina Aristophanis. Utrobique
νε. 8 extat σχῆμα pro σῆμα, νε. 12 ἦξη τε pro ἵζησιν. Differt
tantummodo lectio versus 5, ubi κηριτρεφέος est apud Arist„
κκριτρεφέας vero in codice nostro, et νε. 8, ubi codex recte
habet περίτροχον, scholia vero Aristophaneo. male περίπλοκον.

Res igitur huc redit: concinunt ea quae in codicis Sophoclei
margine leguntur cum iis quae Musurus inseruit scholiis Aristo·
phaneis , non concinunt cum eiusdem oraculi lectionibus aliunde
cognitis. Ergo aut anonymus , qui Laurentianum codicem ma-
nibus trivit , Musurum excripsit, aut Musurus excripsit anony-
mum , aut ambo ex fonte communi doctam suam annotationem
duxerunt. Id quidem certum est, Dindorfium errasse cum con-
tenderet Musurum e scholiis Euripideis hoc oraculum intulisse
in scholia Aristophanea. Musuro vere, id est saeculo XV exeunte,
recentiora esse quae praebet codex Laurentianus , non est cre-
dibile; nisi fallor, perscripta haec sunt eadem manu , quae in
margine allevit versum 800 Oedipi Regis aliunde ignotum , sive
genuinus est ille trimeter sive spurius. Numquid igitur Musu-
rus e margine nostri codicis desumsit oraculum? An e communi
aliquo fonte hauserunt ambo? Hoc veri similius est.

Nunc de ipsius Sophoclis quodam loco agam, ubi id, quod
inter amicos dudum contenderem, codice confirmari vidi.

In fabula Antigona vix ulla pulcrior extat chori cantilena —-
καλαὶ δέ τε πᾶσαι -— quam illa, quae inde a versu 944 incipit.
Virginem ut consolentur senes Thebani, quam filiae instar —
ὦ παῖ eam alloquuntur —- dilectam habent et miserentur, alios
heroum liberos ei indicant, quibus sors non minus flebilis ob-
tigerit, utque animo demisso in numinis voluntate acquiescat
ei suadent. Hoc quin sit consilium cantici, quo Danaae, Ly-
curgi , Phineidarum eorumque matris duri casus enarrantur, non
est dubium ‚ neque aliter id interpretari solent viri docti. Obstat
tamen aliquid - μικρὸν ἡλίκον Μόλων. Nempe ne frustra operam

