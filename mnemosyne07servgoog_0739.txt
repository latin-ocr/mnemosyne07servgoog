mi Amsrmn nusi-om. 259

ματος δὲ καὶ τῶν περὶ αὐτὸ συνδέσμων κατὰ τὰς Φλιὰς καὶ
τῆς τῶν ὑπερθύριον ἀσφαλείας ἔκδηλος ἦν ἦ τῶν χρημάτων
γεγονυΐίιο ἀφειδὴς sanaim? (Schm. 29. 14).‚Ultima verba
Graetzius vertit: „der darauf verwendete verschwenderische
Aufwand an Gold”, quo aureis illis Alexandri ornamentis
verba Aristeae responderent ; sed re vera de auro ne verbum
quidem addit Aristeas , quod qui concedit, concedat necesse est,
ea quae Graetzius de Alexandri donis scribit ad nostrum quidem
locum non attinere (cf. Regg. 111 6. 27 sqq.).

Theopompi morbum , caecitatem Theodectis , poenas impietatis
a Demetrio (p. 68 Schm.) relatas neque ego defendam. Fabellis
enim neque Graecorum historia neque Iudaeorum caret , et facili
modo in credula gent-e haec tradita sunt , accceptaque ab Aristeae
epistolae scriptore; qui eodem consilio , ut suam religionem a
Graecis quoque honoratam esse ostenderet , Menedemo , Eretriensi
philosopho partes in ficto dramate tribuit. Quod cum faceret
tamen minime , quod viri docti perhibent , coniunxit eos qui
temporis spatio distarent. Errori enim Diogenis Laertii debetur,
quod dicitur Menedemus Platonis auditor fuisse. Lag-idae et
Philadelphi quoque fuit aequalis , quin etiam adfuisse eum
Alexandriae quodam tempore constat, nam „ ἐπρέσβευσε (ipso
Diogene teste) πρὸς Πτολεμαῖον καὶ Λυσίμαχον”. Minus vero
feliciter scriptorem epistolae sibi Menedemum eleg-isse , quem Iu·
daeorum placitis assentientem faceret, equidem non negaverim.

Ficta enim narrare anonymum eum scriptorem , qui Aristeae
epistolam composuit , neque mihi dubium videtur, sed aliud est
fallere et mentita pro veris venditare , aliud cum veris ita ficta
coniungere, ut, quae ficta sint, ea et ipse lector pro fictis ac-
cipiat. Quidni credimus epistolarem formam , quae tunc temporis
minime ignota erat, a scriptore electam esse , ut elegantia qua-
dam scriptum suum lectoribus commendaret? Artis epistolaris
genus, quo cum in Eroticis Ovidius praeclare uteretur, Alexan·
drinorum exemplum sequebatur, in rhetorum scholis exercitum
esse e Demetrii rhetoris libello περὶ ἑρμηνείας cognitum est,
neque litterae Alexandrinorum artis illius exemplis carent,
siquidem Leo ille Pellaeus , cum res Aegyptias conscripsit
hanc formam operi suo dedit, ut epistola ab Alexandro Magno
ad Olympiadem matrem scripta videretur (cf. Susem. Ι. 315).

