262 1111 ints-mm ans-rom.

dicem lectionibus antiquarum editionem ita favere, ut Schmidtium
maiore quam debebat religione codici Parisino obtemperasse
appareat. Magnopere autem hanc suspicionem auget alius codex
a Lumbroso Parisiis collatus. Doctissimus enim Italus , anno
post quam Schmidtius editionem suam paraverat , Parisiis forte
cum degeret, Parisinum codicem bibl. imp. 128 (Schm. A)
quem ‚ quia in Germaniam mitti bibliothecae leges vetabant , in-
spicere ipse Schmidtius non potuerat , sedulo perlustravit , cuius
codicis lectiones edidit Lumbrosus in Actis academiae Tam-inen—
sis 1868—69 p. 521 adiecto accurato indice discrepantium lec-
tionum codicis Burneiani 34, quem in museo Britannico ipse
quoque contulerat. Cum vero codex ille bibl. imp. 128, quem
Lumbrosus omnium ‚ quotquot novimus ‚ Aristeae codicum anti·
quissimum dicit ‚ ab altero Parisino B quem Schmidtius secutus
est, saepissime discrepet , simul conspirans cum Marciano , Bur-
neiano , Vaticano et cum vulgata antiquae editionis lectione ‚
apparet aliquanto nimium codici suo tribuisse Schmidtium, cum
antiquarum editionum , Schardianae et Fabricianae (nam 81161-
donianam merito contempsit) lectionibus damnatis ‚ Parisini B
auctoritate motus ‚ pro planis et haud nimis obscuris saepe
reponeret quae vix intellegi possent. Quibus locis si favet , quod
saepe fit, antiquarum editionum scripturae codex A, iam restituen-
dum est quod olim legebant editores , quos dixi ; neque omnes
eos locos nunc ego indicabo ‚ nam supervacaneum est. Verum
quia Schmidtius ‚ id agens , ut quantum posset codicis B lectio-
nem servaret, coniecturas sive suas sive aliorum non nisi per-
raro recepit in textum , supersunt multa tam verborum quam
interpunctionis vitia , quorum quaedam indicare et , si possim ,
tollere conabor.

In epistolae suae exordio ornando et illustrando scriptor noster
anonymus dum dignitati studet, ipse sibi fraudi fuit: nam
cum longas sententias ordine verborum inverso graves et so-
noras reddere vellet, effecit, ut ne librarii quidem satis , quid
sibi verborum ille strepitus vellet , intellegerent. Sed totum

initium describam:
(Edit. Schmidt p. 13. 1) ’Λξιολὸγου διηγήσεως ὦ Φιλόκρατες

 

περὶ τῆς γενηθείσης ἡμῖν ἐντυχίας πρὸς Ἐλεάζαρον τὸν τῶν Ἰου- .

δαίων ἀρχιερέα συνεσταμένης ‚ διὰ τὸ σὲ περὶ πολλοῦ πεποιῆσθαι ,

