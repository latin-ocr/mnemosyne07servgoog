ranormusrus. 321

pertus fuit. Hinc si quaeris ‚ cur tandem in magna reliquorum
iactura Characteres servati sint, audi quid respondeam.

Quomodo in philosophorum scholis postea hominum mores
describerentur, efficere possumus ex Philodemi fragmentis , qui ,
dum ipse Aristonem laudat, haud obscure arguit huiusmodi
notationes olim in magno honore fuisse; sed Rhetores fuerunt ,
qui iuxta subtiles et spinosas reliquorum enarrationes ‚ Theo-
phrastei ingenii lepidissimum foetum ab interitu servarunt.
Efficio hoc ex Rutilio Lupo , qui hoc modo Χαρακτηρισμὸν in-
terpretatur et commendat: „Quemadmodum pictor coloribus fi-
guras describit, sic orator hoc schemate aut vitia aut virtutes
eorum ‚ de quibus loquitur, deformat''. Deinde ex Lycone phi-
losopho peripatetico ebriosi hominis descriptionem affert. Magis
etiam eodem pertinet locus in Rhetoricis ad Herennium IV 50. 63,
ubi ostenditur quomodo apud iudices notari possint gloriosi ho-
minis mores , qui in tenui re pecuniosus velit haberi. Refert
orator vere Atticos lepores ac facile foret omnia ita redigere in ,
breviorem formam , ut caput exiret non valde dissimile ἀλαζο-
νείας descriptioni in capite 23 apud Theophrastum. Postrema -
Cornificii de eo argumento verba sunt: „Huiusmodi notationes ,
quae describunt, quid consentaneum s'it uniuscuiusque naturae ,
vehementer habent magnam delectationem; totam enim naturam
cuiuspiam ponunt ante oculos , aut gloriosi, ut nos exempli
causa ‚ coeperamus , aut invidi aut timidi , aut avari ‚ ambitiosi,
amatoris ‚ luxuriosi, furis ‚ quadruplatoris3 denique cuiusvis stu-
dium protrahi potest in medium tali notatione'’.

Apparet quid velim. Rhetor aliquis forte nactus Theophrasteum
ὑπόμνημα , quidquid Aristotelis more de singulorum vitiorum
origine et natura disputatum fuerat , tanquam aridum ac rheto-
ribus inutile resecuit et satis habuit breves praemittere definiti-
ones , quas modo ex Theophrasto ipso negligenter admodum
descripsit , modo ipse imperite composuit ; sed quidquid lepide
dictum erat ac ridicule, diligenter retinuit, ut discipuli haberent
quod in declamationibus suis copiose ornarent et explicarent.
Ipse quoque Cicero huius artificii vim minime ignoravit ‚ quod
cum aliae orationes declarant, tum Pisoniana reliquis etiam
luculentius ostendit. Sed rhetor ille quem fingo , sive ipse multa
turbavit, sive turbatum codicem nactus est , sive postea omnia

