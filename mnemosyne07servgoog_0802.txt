322 moruusws.

confusa sunt ‚ quod Parisini codices cum Palatino collati liquido
demonstrant, sive tres causae deinceps inciderunt: hodie certe
multa loco mota esse deprehendimus. Verum ordinem nt resti-
tueret , Ribbeckius quinquies decies plura pauciorave verba ex
uno capite transponere voluit in alterum , adeo ut ex triginta
capitibus tredecim tantum non sollicitarentur: quid attinet di-
cere nihil horum cum evidentia quadam fieri posse? Contenti
simus oportet laciniis quae supersunt: id tantum restat ut vi-
deamus in magno corruptelarum numero possintne quaedam
etiam hodie probabiliter restitui in integrum.

Cap. 1. εἰρωνείας.

‘0 δὲ εἴρων τοιοῦτός τις , οἶος προσελθὼν τοῖς ἐχθροῖς ἐθέλειν
λαλεῖν οὔ μισεῖν καὶ ἐπαινεῖν παρόντας οἷς ἐπέθετο λάθρα.
Hic facile est magnum suspicionum numerum undecumque cor-
radere , sed nihil hucusque repertum fuit quod possit satisfacere.
Blochius scripsit: ὥς οὖ μισῶν , Schneiderus Φιλεῖν οὓς μισεῖ ,
cum codex Florentinus habeat: έθέλειν φιλεῖν οὗ μισεῖν. Indidem
profectus Ribbeckius supplevit ἐθέλειν λαλεῖν (καὶ προσποιεῖσθαι)
φιλεῖν οὔ μισεῖν. Ussingi inducere placuit molesta verba οὗ μι-
σεῖν, quae est expeditissima corrigendi ratio. Herwerdenus com-
mendavit οὖ δοκῶν μισεῖν et alii fortasse alia excogitaverunt ‚
sed nihil horum eiusmodi est ut assensum extorqueat. Sentit
unusquisque odii hic perinepte fieri mentionem. Super-iore hieme
convenerat inter Allardum Piersonum et me ut Theophrasti
Characteres attentissima cura examinaremus. Ibi forte explosis
tentaminibus quae dixi ‚ postquam intelleximus in ipso illo οὗ
μισεῖν vitii sedem inesse ‚ „quin rescribimus’', Piersonus inquit,
ὁμιλεῖν, quo facto λαλεῖν verbum sponte excidet’'. Ita est: lectio
οἷος προσελθὼν τοῖς ἐχθροῖς έθέλειν ὁμιλεῖν καὶ έπαινεῖν παρόντας,
omnes habet veritatis numeros. Sunt etiam in sequentibus bene
multa, quae non nisi Piersono duce et acerrimo suspiciuncula-
rum mearum censore , mihi contigit reperire.

Gap. 2. κολακείας.

Καὶ συνωνούμενος κρηπῖδας τὸν πόδα Φῆσαι εἶναι εὔρυθμό-
τερον τοῦ ὑποδήματος. Hic ferri nequit participium συνωνούμενος,
nam si emti calcei, non adulator emit , sed patronus cui adu—
latur; deinde quam ridiculum est verbum coemendi! Vertunt:
Crepidas ementi si comes adsit, pedem dicet ipsius calceo esse

