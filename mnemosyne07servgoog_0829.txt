nn 'murus nonnus. 349

deficit cum de locis τεχνικῶς sanctis dictis quaeramus ‚ et tota
orta est ex illo errore quem notavi. Manifestum quidem est, qui
dicant loca sanctione fieri sancta , respicere sanctionem Zeqithnoem
solam ‚ non vero etiam sanctionem aliquam religiosam aut pri-
vatam ‚ ita enim ea definitio tota ad absurdum redigeretur ‚ et
omnia loca fere sancta essent, etiam religiosa et multa privata
(supr. pag. 346 adn. 3). Sed ita revelatur vitium quod dixi,
sanctitatem locorum ad legem , non ad religionem , referri. Ab
eo vitio diligenter caveri solet in locis sacris; haec enim con»
sec-ratione , i. e. actione sacerdotali , non vero lege ‚ sacra facta
esse omnes consentiunt. Itaque definitionem illam reiciendam
esse constat ; vitia eius hoc modo brevi resumemus:

a non solum loca sancta ‚ etiam loca sacra sunt defensa sane-
tione legitima , itaque haec definitio tollit omne discrimen locorum
sanctorum et sacrorum.

b Alia loca etiam fuerunt defensa sanctionibus legitimis ‚ non-
nulla etiam poena capitali , ut vallum castrense 1) , quae tamen
inter loca sancta non numerantur ; itaque haec definitio aliquid
tribuit sanctioni legitimae , quod ei tribui non debeat , cum non
tantum valeat ut sola possit loca facere sancta.

c Haec definitio tollit naturam religiosam sanctitatis; nam si
sanctitas oritur ex sanctione legitima , non solum non pertinet
ad sacerdotes sed omnino ne cum religione quidem cohaeret. At
constat sanctitatem locorum niti religione , et Cicero id etiam .
diserte dicit ⁹); hoc igitur perperam neglexerunt iurisperiti. N ihi·
lominus ipsi docent, loca sancta fuisse iuris divini.
Cum perspicerent ‚ hoc prorsus repugnare ipsorum definitioni ,
rem in medio reliquerunt, addito vocabulo „quodammodo''‚ quasi
hoc toHeret repugnantiam ‚ si dicerent loca sancta esse quodam—
modo iuris divini. Iam qui de perversitate huius definitionis sibi
persuadere velit ‚ satis habeat relegisse hunc locum Iustiniani
(Instit. 2. l. 10):

„sanctae quoque res , veluti muri et portae , quodammodo iuris
divini sunt , et ideo nullius in bonis sunt. Ideo autem muros
sanctos dicimus ‚ quia poena capitis constituta sit in eos qui
aliquid in muros deliquerint''.

 

1) Dig. 49.1e. 3. 17. — 2) Cic. nst. deor. ΒΑΘ. 94: ..urbis muri, quoe voe pon·
tifice· unctos ease dicitin, diligentiusque urbem reliqione quam ipsis moenibus cingitis.

