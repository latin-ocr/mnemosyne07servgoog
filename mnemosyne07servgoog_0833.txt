nn vaurms nomme. 353

E sermone vulgato fere excidisse hanc significationem specia-
lem vocabuli „sanctus”, auctores ipsi indicant cum dicant eam
ad pristina tempora pertinere , Ovidius: „patres vocant .. .'’,
Isidorus: „iuxta veteres . . .'' Superest igitur ut quaeramus ‚
quomodo factum sit ut Romani tempore Varronis ‚ etiamsi forte
sciebant hoc vocabulum ad templa potissimum pertinere , non
amplius sentirent eius veram vim , qua significabatur inaugu-
ratio. Causa inest in eadem re quam saepius memoravi. quam
tamquam fontem erroris ipse Varro 'attulit ¹), quod aedes sacrae
fere omnes simul erant templa, paucis exceptis ut aede Vestae
et Herculis et aliis, et quod templa quae consecrata non essent
nulla erant praeter Curiam Hostiliam et Rostra Vetera et locum
murorum. Vocabula „sanctus” et „sacer” igitur aeque cadebant
in longe maximam partem templorum et aedium sacrarum ‚ ad
quae promiscue adhiberi poterant; praeterea significatio genera-
lis vocabuli „sanctus” (= ,‚inviolatus’') utique pertinebat ad
omnia loca consecrata. Inde factum est- ut eius vis specialis
neglegeretur et in oblivionem veniret, adeo ut ipse Varro ‚
quamquam recte tenebat quid interesset inter templum et aedem
sacram ‚ prorsus ignoraret eam vim, neque dispiceret quid in-
teresset inter utrumque vocabulum. Alii, quamquam noverant
„sanctus” potius ad templa esse referendum, tamen huius rei
ratione non perspecta de inauguratione non cogitabant. Defini-
tiones diffusae et sibi repugnantes ‚ quas protulerunt grammatici,
ostendunt eos nesciisse quid huic vocabulo faciendum esset ²).
Iurisperiti quidem ut in eundem errorem inciderent quam Varr0,
fieri non poterat, cum in doctrina pontificali certa indicia ser-
vata essent quae admonerent ne sacrum et sanctum idem esse
crederent ; eis ignotum esse non poterat, quaedam loca τεχνικῶς
sancta esse; sed tamen ne hi quidem eo perveniebant ut redi-
rent ad veram interpretationem huius vocabuli. His muri, quos
(ut ait Cicero) vos pontifices sanctos esee dicitis, soli praebebant
exemplum loci sancti de quo dubitari non posset 3 sed forte
fortuna acciderat, ut locus murorum quamquam erat inaugura?
tus, inter templa numerari non soleret a pontificibus (de qua re

 

1) Supr. p. 841 adn. 1. — 2) Supr. pag. 34⁶ adn. 2 et 3.

