nn vaurms nomme. ‚363

item cadit in omnia fere templa paucis exceptis3 atqui mirum
non est, loca quae suos deos ex consecratione haberent non
potuisse profanari nisi hi dei quoque qui in eis habitarent hoc
fieri permisissent. Sed hanc ob eausam quod in exauguratione
locorum consecratorum fiebat , ut etiam alii dei de ea consule-
rentur, transferri non potest ad ceteras exaugurationes locorum
non consecratorum neque ad inaugurationes locorum.

H. De loco liberando.

Templa libera esse debebant , eiusque rei perpetua cura
mandata erat auguribus, „Augures urbem. et aqros et templa ci-
berata et effata habento” ‚ ait Cicero 1). Quod ut fieri posset,
loca quae templa fierent a principio liberarentur necesse erat ,
et actiones caerimoniaeque eo pertinentes occupabant insignem
partem inaugurationis.

Serv. Aen. 1. 446: „antiqui . . . ita templa faciebant, ut per
augures locus liberaretur effareturque”.

Liv. 5. 54. 7: „... cum augurato liberaretur Capito-
lium . . .” ’ .

Serv. Aen. 9. 448: „factum est, ut exinde ad alia templa

numina evocarentur sacrificiis , quo posset lib er e et sine pia- .

culo templum exaedificare Tarquinius”.

Iam ex his locis apparet , liberationem loci magna ex parte
constitisse in caerimoniis. Tollenda erat omnis labes et macula ,
qua forte is locus aspersus esset, abluendum omne contagium
flagitii aut mortis quod forte ei inhaereret 3 hoc fere sacrificiis
et piaculis variis factum esse crediderim. Comparari possunt
caerimoniae quibus templa ‚ si quando certis vitiis inquinata
erant, purgabantur 3 sic a. 390 post Gallos eiectos fana in urbe
restitui debebant quod ea hostis possedisset; tum omnia templa
non solum de integro terminata sunt , sed etiam purgata et
liberata; quam caerimoniam , a Livio expiationem dictam , duo-
viris ex libris peragendam mandavit senatus ²) ; et a. 69 p. C.
post Vitellium devictum totum Capitolium purgatum est ⁸) ;
tam magna quidem opus non erat diligentia cum templum
conderetur, sed tamen tum quoque aliquid sacrificando actum

esse videtur ab auguribuS‚ quod ad eundem finem spectaret. ‚

 

1) Cic. leg. 2. 8. 21. - 2) niv. 5. 50.8,· Plut. camin. 88. — 8) Tac. hina-1.. ⁶8.

