· monne. 411

de nocte ex mendaciunculis unum est , quae vel ipse Tacitus
de suo finxit ad augendam probrosi ludicri atrocitatem vel
forte hausit ex Agrippinae commentariis , quae Domitiam Lepi-
dam cum filia pessime oderat. Verum quid tandem purpurata
adultera et praetextatus adulescens peccarunt, ut tanto opere
bilem Claudio moverent? Mense Octobri effusi· in omne iocorum
et lasciviarum genus vindemiae tempus per domum transegerunt.
In hortis opinor festus dies celebratus fuit. Aderat procax Bac-
charum chorus pellibus amictamm. Romana matrona thyrsum
quatiebat ipseque consul designatus hedera vinctus et histrionali
habitu una cum reliquis qui aderant, risus iocosque miscebat.
Hic ad mimum quid deest? Nihil , uti arbitror. „Ferunt Vectium
Valentem lascivia in praealtam arborem connisum , interrogan-
tibus quid adspiceret ‚ respondisse tempestatem ab Ostia atro-
cem: sive ceperat ea species ‚ seu forte lapsa vox in praesagium ,
vertit.” Cur tandem adscenderat ille in arborem eamque prae-
altam? Hic pro me respondebit unusquisque qui Euripidis
Bacchas legit. Nempe Penthei partes agebat: nonne? Huic lu*-
dicri generi, mimos volo , saepe ex mythologie argumentum
petebatur. Veluti Suetonius in vita Domitiani c. 10 exodium
memoravit, in quo Paris et Oenone prodiere nec Flavii mei
hic immemor ero ‚ qui Archaeol. XIX §94 ludicrum describit ,
quod celebratum fuit quo die Caligula interfectus est: καὶ γὰρ
μῖμος εἰσάγεται καθ’ ὃν ςαυροῦτάι λης-ῶν ἡγεμών, δ’ τε &exus-324
δρᾶμα εἰσάγει Κινύραν, ἐν ᾧ αὐτός τ’ ἐκτείνετο καὶ ἦ θυγάτηρ
Μύρρα, αἷμά τ’ ἦν τεχνητὸν πολύ. Tempus erat quum populus
Romanus impense delectabatur istiusmodi fabulis , plerumque
obscenis et indiligenter connexis , in quibus clausula non inve-
niebatur, quemadmodum Cicero scribit. Non mimi tantum et
mimae cupide spectabantur, sed · nobiles saepe viri et feminae
illustres in scena visi sunt cantare , quod Claudius vehementer
improbabat, cf. Dio Cass. LX 7. Excanduit ira, postquam
rescivit ipsam uxorem, quamquam privatim intra parietes neque
in scena, peccavisse in legem quam ipse promulgarat et dili-
genter sanxerat. Omnes tamen vel metuebant ne Caesar placa-
bilis esset vel morum facilitate confidebant, quod disertis Taciti
verbis constat: sequitur de nuptiis illis Messalinae et Silii falsa
postea relata fuisse vel certe ad mendacium usque ea fuisse

