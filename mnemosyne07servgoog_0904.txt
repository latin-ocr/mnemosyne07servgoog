422 vrrnuvrus.

tiones. Cellae enim longitudinibus duplices sunt ad latitudines’'. ,
Quod attinet ad Palladis aedem , nostrae aetatis architecti ab eo
dissentiunt. Si metra Gallica III S longitudini adiciuntur, tum
demum cella longitudine duplex est ad latitudinem.

Quum libro VII legimus Vitruvium Graecorum ex commenta-
riis quae utilia esse his rebus animadverterit, collecta in unum
coegisse corpus, magnopere miramur quod libro ΙΠ, 11111 prae-
scriptiones de symmetriis identidem exemplis illustrantur, ne
ullam quidem aedem Graecam pseudodiptero excepta inter spe·
cies quattuor ionici generis offendimus.

Inter fontes nominat Apollinis aedem Mileti quam ionicis
symmetriis a Paeonio Daphnique institutam esse narrat. Si ex
his verbis sequitur eum aedem novisse ‚ quales essent eius pro-
prietates inter scribendum oblitus est. Magnopere enim libro ΠΙ
offendimur legentes dipteros aedes esse octastylos. Id plane
falsum esse viri docti iam ante multos annos animadverterunt.
Constat enim inter omnes hanc aedem dipteron ionici generis
fuisse decastylon.

Aedes ad speciem· pertinentes eam quae dicitur eustylos ad
principia factae esse videntur tria. Distinguuntur prout habebant
aut quattuor aut sex aut octo columnas in fronte. Harum aedium
modulum tribus modis diversis constitui iubet Hermogenes.
Nonne eundem in modum Vitruvius distinguere debuerat aedes
ionicae, quae pertinent ad singulas species reliquas? Nonne
diversae formae fuenmt in eis aedibus ionicis , quarum species
appellantur pycnostylos , systylos , diastylos ‚ araeostylos? Quid
movit Vitruvium ut rem tanti momenti silentio praeteriret?
Nihil ‚ opinor, nisi artium mathematicarum im peritia , quam
animadvertit apud Romanos. Documentum est locus , ubi agit
de variis disciplinis quibus architecto opus est. Sic enim legi-
mus libro Ι. 1: „difficilesque symmetriarum quaestiones geome-
tricis rationibus et methodis inveniuntur”. Hic rogo quid libris
111 et IV scriptum sit , quod suspicionem moveat quaestiones
symmetriarum fuisse difficiles diversasque exstitisse methodos
quibus eae quaestiones solverentur. Non solum quaestiones ibi
non reperiuntur difficiles ‚ sed -ne quaestiones quidem quae dif-
ficultatis speciem praebeant. Argumentum eorum voluminum
duorum constat ex paucis simplicissimisque praescriptionibus ,

