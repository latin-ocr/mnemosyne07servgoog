marmus. 423

unde concludere licet eas difficiles symmetriarum quaestiones et
methodos diversas pertinere ad graecos fontes. Quum animad-
vertimus quem ad finem Vitruvius opus suum scripserit et qua
ratione fontibus suis usus sit , mirari non possumus quod quid-
quid de symmetriis. disserere instituit , difficilibus quaestionibus
diversisque architectorum methodis vacare debuit. Cuius rei
causam praeclare illustravit in praefatione libri V scribens:
Cum animo advertam inusitatas et obscuras multis res esse
mihi scribendas , quo facilius ad sensus legentium pervenire
possint, brevibus voluminibus iudicavi scribere'’. Sed brevitati
studens Graecorum praescriptiones de aedium symmetriis adeo
recisas immutatasque recepit , ut monumenta quoad exstant ad
longe alias symmetrias facta esse videantur.

Ea quae supra sunt disputata , etsi plura eiusmodi exempla
afferre licet , satis demonstrant praescriptiones de aedium sym-
metriis esse generales et indefinitas. Haud supervacaneum esse
putavi id ostendere ‚ antequam quaestionem instituerem de prae-
scriptionibus libri V, ubi theatra tractantur. Sic enim magis
confirmatur opinio eorum qui suspicantur monumentis fidem
maiorem habendam esse quam Vitruvii praescriptionibus. Quan-
topere et hic brevitati studuerit , demonstrant praefatio libri V,
ut supra iam vidimus ‚ et locus V. ’7. ’7 et ipsa monumenta.
Libro V. ’7. ’7. narrat: „Nec tamen in omnibus theatris symme-
triae ad omnes rationes et effectus possunt respondere , sed
oportet architectum animadvertere quibus proportionibus necesse
sit sequi symmetriam et quibus ad loci naturam aut magnitu-
dinem operis temperari. Sunt enim res quas et in pusillo et in
magno theatro necesse est eadem magnitudine fieri propter
· usum , uti gradus , diazomata pluteos , itinera , ascensus ‚ pul-
pita ‚ tribunalia et si qua alia intercurrunt ex quibus necessitas
cogit discedere ab symmetria ne inpediatur usus. Non minus si
qua exiguitas copiarum, id est marmoris, materiae reliquarum-
que rerum quae parantur, in opere defuerit, paulum demere
aut adicere, dum id ne nimium inprobe fiat, sed cum sensu ,
non erit alienum. Hoc autem erit si architectus erit usu peri-
tus , praeterea ingenio mobili sollertiaque non fuerit viduatus.''

Si causae quae supra enumeratae sunt cogebant discedere ab

