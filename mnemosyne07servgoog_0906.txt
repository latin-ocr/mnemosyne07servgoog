424 vrrnuvms.

symmetriis , 111116 ingenio et acumine opus erat, 111 (16 symmetriis
detractiones aut adiectiones fierent. At quomodo hae detractiones
et adiectiones fierent non exposuit Vitruvius, Verum multo
gravius est quod nequaquam indicavit quibus symmetriis eaedem
theatri partes faciendae essent in magnis theatris, ubi ,architecti
non discedebant ab symmetriis. Locum tantum earum partium
symmetriis , scilicet rata parte diametri ‚ designavit, dimensiones
ipsas symmetriis constituere neglexit. Namque , non per diame-
tron , ut decebat, sed per pedis mensuram altitudinem logei
et graduum dimensiones determinavit ; de latitudine diazomatum,
ascensuum , itinerum id est parodon ‚ mentionem non fecit.
Accedit quod ne locum quidem tribunalium ‚ quae pertinent ad
theatrum Romanum ‚ designavit, quamquam ea ad symmetrias
constituta esse satis ex praegressis apparet.

Si cum monumentis comparantur diagrammata ad Vitruvii
praescriptiones facta , in his multa theatri membra deficere
animadvertimus. N on enim memorantur parascaenia , postscae-
nium ‚ canales , pontes ‚ murorum latitudo , columnae quibus
hyposcaenium ornari solebat ‚ portarum dimensiones. ’

Quidquid plerisque theatris commune erat in textu enumera-
tur, sed non nisi res maiores inter ea quae enumerantur ad
symmetrias determinavit Vitruvius. Omnia praetermittens quae
singulis theatris propria erant, numerum ingentem descriptio-
num redigere conatus est ad duo exempla , quorum alterum
repraesentat theatrum Latinum , alterum theatrum Graecorum.
Prioris theatri descriptio facile expeditur. Hoc non valet de
descriptione theatri Graeci, quod textus diversas admittit inter-
pretationes. Multa a multis disputata sunt de hoc loco difficil-
limo ‚ qui coniecturis cum antea tum hac aetate in textum
receptis non sanior sed desperatior factus est. Nam textus a
Iucundo , illustrissimo architecto , ad optimos codices anno 1511
constitutus multo praestat ei quem Rosius 61 Mulier—Striibingius
anno 1867 vulgaverunt ‚ ut ex sequentibus apparebit. Tamen
ne credas Iucundi lectionem vitiis carere. Is enim , quamquam
textum longe praestantiorem ante oculos habuit quam viri docti
huius saeculi , tamen descriptionem reliquit non praestantiorem
eis quae hoc saeculo factae sunt ad textum depravatissimum.
Ex quo efficitur ut Iucundus textum nequaquam intellexerit.

 

 

