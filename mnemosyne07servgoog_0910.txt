428 vrrnuwus.

cinationes alteram et tertiam descripseris, eo longius proscaenium
habebis , quo breviore radio eas circinationes descripseris , eo
brevius proscaenium.

Vix monere opus est architectos in descriptionibus expediendis
intervallum. et radium alterius et tertiae circinationum quam
diligentissime definire debuisse. Optimo iure circinationes eas
ab intervallo ad proscaenium descripsit Vitruvius. Non aliter
fecit celeberrimus architectus theatri Epidaurii , Polycletus.

Ne quid desit, locum totum qui de theatro Graeco agit trans-
scribam. Addenda sunt haec: ’

„Ita tribus centris 1180 descriptione ampliorem habent or-
chestram Graeci et scaenam recessiorem minoreque latitudine
pulpitum , quod λογεῖον appellant, ideo quod eo tragici et comici
actores in scaena peragunt, reliqui autem artifices suas per or-
chestram praestant actiones itaque ex eo scaenici et thymelici
graece separatim nominantur. Eius logei altitudo non minus
debet esse pedum X, non plus duodecim. Gradationes scalarum
inter cuneos et sedes contra quadratorum angulos dirigantur ad
primam praecinctionem, 8 praecinctione inter eas iterum mediae
dirigantur, et ad summam quotiens praecinguntur, altero tanto
semper amplificantur.’'

In his nihil impedimento est nisi „tribus centris'' quia neque
amplitudo orchestrae neque scaena recessior neque latitudo pul-
piti referuntur ad ea centra sed ad unum quadratum , scilicet
ad id, cuius latus designat scaenae finitionem. Etiamsi in hac
conclusione Vitruvius de scaenae longitudine mentionem fecisset,
ferri non posset „tribus”. Nam, ut supra vidimus ‚ proscaenii
longitudo non tribus centris ‚ sed duobus tantum determinatur.
Vir doctissimus Oehmichenius 88 vocabula expungere voluit.
Quamdiu textus plenus erat difficultatum, diversasque admit-
tebat interpretationes , in dubio relinquebatur utrum expun-
genda essent necne. Nunc vero quid postuletur in conclusione
textus diserte docet, quippe qui omni ex parte sanatus unam
tantum interpretationem admittat. Ne punctum quidem temporis
dubitari potest, quin hic locus interpolatoris manum sit expertu8‚
nisi forte credas id solum vitium quod in textu reperiatur ipsi
Vitruvio esse tribuendum.

 

